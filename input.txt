EUGÉNIE GRANDET Sachs, septembrie 1834 Capitolul I CHIPURI BURGHEZE Sint case in unele orase de provincie a caror priveliste insufla aceeasi melancolie pe care o provoaca manastirile cele mai sumbre, intinderea sesurilor cu balarii si maracini, nespus de mohorite, ruinele cele mai pline de jale. Poate ca dainuiesc indeolalta in aceste case si tacerea schiturilor, si intinderea stearpa a sesurilor cu balarii si maracini, si ramasitele ruinelor; viata si miscarea sint atit de mocnite inauntru, incit un strain le-ar crede nelocuite daca n-ar intilni deodata privirea slaba si rece a unei fiinte neclintite, cu obrazul pe jumatate de schimnica, inclinat peste pervazul ferestrei, la vuietul unui pas necunoscut. Acelasi suflu de melancolie se desprinde din fizionomia unei locuinte asezate in Saumur{1}, la capatul strazii care duce, in urcus, spre castel, prin partea de sus a orasului. Strada, acum putin umblata, incinsa vara, inghetata iarna, intunecoasa pe alocuri, se deosebeste intre toate prin sonoritatea pavajului de prundis marunt, intotdeauna uscat si curat, prin ingustimea intortocheatei sale cai, prin tihna caselor sale, care tin de tirgul cel vechi si domina meterezele. Locuintele de trei ori seculare sint inca trainice, desi durate din lemn, iar aspectele lor felurite dau acestei parti din Saumur originalitatea care atrage luarea-aminte a anticarilor si a artistilor. Cu neputinta ar fi sa treci prin fata unor asemenea cladiri fara a admira uriasele grinzi, cu capetele lor cioplite in chip de figuri bizare, incununind cu un negru basorelief parterul celor mai multe din ele. Aici, grinzile de lemn transversale sint acoperite cu ardezie si ies in relief dungi albastre pe subredele ziduri ale unui salas cu acoperisul terminat in grinzi asezate perpendicular pe un perete de paianta, acoperis pe care anii l-au girbovit si a carui putreda sindrila s-a scorojit sub actiunea alternativa a ploii si a soarelui. Dincolo se zaresc pervazurile roase si innegrite ale ferestrelor cu gingase increstaturi, care abia se mai deslusesc, si par prea fragile pentru ghiveciul de lut cafeniu de unde se inalta garoafele si trandafirii vreunei biete lucratoare. Mai departe, se ivesc porti ghintuite cu uriase piroane, unde geniul strabunilor nostri a inscris hieroglifele de familie, al caror tainic inteles nu-l va mai dezlega nimeni vreodata. Intr-un loc, un protestant si-a insemnat crezul, in altul, un fanatic al Ligii Catolice{2} l-a afurisit pe Henric al IV-Iea. Iar cutare burghez si-a sapat insignele nobletii sale municipale, fala inaltei sale dregatorii de consilier comunal, intreaga istorie a Frantei se afla aici. Alaturi de casulia subreda, cu portiuni de perete tencuite grosolan si de mintuiala, abia netezite cu mistria, unde mestesugarul trudea din zori cu rindeaua, se inalta palatul cine stie carui nobil, unde pe bolta de piatra a portii se mai vad inca vestigiile stemei sfarimate de diversele revolutii care din 1789 au framintat tara{3}. In aceasta strada, pravaliile negutatorilor nu sint nici dughene, nici magazine; amicii evului mediu ar regasi aici atelierul parintilor nostri in toata naiva-i simplicitate. Salile scunde, care n-au nici fatada, nici vitrina, nici geamlic, sint adinci, intunecoase, fara ornamente interioare ori in afara. Usa e despartita in doua tablii pline, rudimentar ferecate; cea de sus se deschide pe dinauntru, si cea de jos, prevazuta cu un clopotel prins in arc, se vintura intr-un necurmat du-te-vino. Aerul si lumina patrund in acel soi de jilava hruba fie prin partea de sus a usii, fie prin spatiul dintre bolta, pardoseala si micul zid inalt doar cit sa te sprijini de el, in care se proptesc zdravene obloane, scoase dimineata, puse la loc si zavorite seara cu drugi de fier insurubati. Zidul acesta slujeste pentru asezarea marfurilor la vedere. Nici un tertip viclean. Dupa insasi natura negotului, mostrele se marginesc la doua sau la trei hirdaie de sare si de batog, la citeva suluri de pinza, la fringhii, la alamuri atirnate de grinzile tavanului, la cercuri insirate de-a lungul peretilor sau la citeva bucati de postav in rafturi. Intrati. O fata curata, sclipind de tinerete, cu basma alba, cu bratele rosii lasa impletitul, isi cheama ori mama, ori tatal, care vine, si, flegmatic, amabil sau arogant, dupa cum ii e firea, va vinde ce va pofteste inima, fie marfa pentru doi gologani, fie pentru douazeci de mii de franci. Veti vedea un negustor de doage stind in fata usii fara sa faca nimic si palavragind cu un vecin; s-ar parea ca n-are decit pacatoase rafturi pentru sticle si doua-trei gramezi de leaturi, dar santierul sau din port aprovizioneaza pe toti dogarii din Anjou; el stie cu de-amanuntul cite butoaie poate vinde daca recolta este buna; o raza de soare il imbogateste, o vreme ploioasa il ruineaza; in aceeasi dimineata butoaiele valoreaza unsprezece franci, ori scad la sase. In acest tinut, ca si in Touraine{4}, vicisitudinile atmosferei domina viata comerciala. Podgorenii, proprietarii, negustorii de cherestea, dogarii, hangiii si marinarii, cu totii pindesc o raza de soare; se culca seara tremurind ca nu cumva sa afle dimineata ca peste noapte a dat inghetul; se tem de ploaie, de vint, de seceta, si toti ar voi apa, caldura sau nori la porunca. E un necurmat duel intre cer si interesele pamintesti. Barometrul posomoraste, insenineaza si inveseleste mutrele pe rind. De la un capat la altul al acestei strazi, fosta Ulita mare din Saumur, cuvintele "Ce vreme de aur" se transmit evaluate in cifre din poarta in poarta. Si fiecare raspunde vecinului: "Ploua cu ludovici{5}!", stiind prea bine ce-i aduce o raza de soare, o ploaie la timp. Simbata spre amiaza, nu capeti in toiul verii marfa nici de-o para de la acesti bravi negutatori. Fiecare isi are via lui, mosioara lui si merge sa petreaca doua zile la tara. Totul fiind dinainte prevazut acolo, vinzarea, cumpararea si cistigul, negustorii pot folosi zece ceasuri din douasprezece in vesele petreceri, in observatii, comentarii si vesnice iscodeli. O gospodina nu cumpara o potirniche fara ca vecinii sa nu-l intrebe pe barbat daca a fost ori nu bine fripta. O fata nu scoate capul pe fereastra fara sa nu fie zarita de cei gramaditi in preajma fara nici o treaba. Acolo, deci, cugetele sint stravezii ca lumina zilei, asa dupa cum si casele de nepatruns, negre si tacute, n-au totusi nici o taina. Viata se desfasoara aproape totdeauna in plin aer: fiecare familie sta in poarta casei, acolo prinzeste, acolo cineaza, acolo se ia la gilceava. Pe strada nimeni nu trece fara a scapa necercetat. Astfel ca, odinioara, cind sosea vreun strain in orasele de provincie, era luat peste picior din usa in usa. De aici faimoasele palavre, de aici porecla de "gura sparta" data locuitorilor din Angers, neintrecuti in astfel de zeflemisiri tirgovete. Vechile palate ale orasului sint asezate in partea de sus a acestei strazi, locuita odinioara de nobilii tinutului. Cladirea plina de melancolie, unde s-au petrecut intimplarile povestirii de fata, era tocmai una din asemenea case, ramasite venerabile ale unui veac in care lucrurile, ca si oamenii, aveau acea simplicitate caracteristica pe care moravurile franceze o pierd vazind cu ochii. Dupa ce ai strabatut acest pitoresc drum cu cotituri, ale carui amanunte ― chiar si cele mai neinsemnate ― trezesc amintiri si a carui impresie generala ajunge a te cufunda intr-un fel de visare fara voie, zaresti o adincitura destul de intunecoasa, unde la mijloc se afla pitita poarta "casei domnului Grandet". Dar e peste putinta a intelege tilcul acestei denumiri provinciale fara a da biografia domnului Grandet. Domnul Grandet se bucura in Saumur de o faima ale carei cauze si efecte nu vor fi pe deplin pricepute de cei ce n-au trait intr-un fel ori altul in provincie. Domnul Grandet (numit inca de unii oameni mos Grandet, desi numarul acestor batrini scadea simtitor) era in 1789 un mester dogar, care traia in belsug, stia sa scrie, sa citeasca si sa socoteasca. Cind Republica Franceza a pus in vinzare averile clerului in tinutul Saumur, dogarul, pe atunci in virsta de patruzeci de ani, abia se casatorise cu fata unui bogat negutator de cherestea. Grandet, luind cu sine averea lichida si zestrea nevestei, purtind asupra lui doua mii de ludovici, porni in departament, unde, datorita sumei de doua sute de ludovici daruiti de catre socru-sau neinduplecatului republican, care orinduia vinderea domeniilor nationale, capata pentru o bucata de piine, legal, daca nu si legitim, cele mai frumoase vii din departament, o veche manastire si citeva ferme. Locuitorii din Saumur, fiind prea putin revolutionari, vedeau in mos Grandet un om indraznet, un republican, un patriot, o minte ce se indeletnicea cu ideile noi, in vreme ce dogarul se indeletnicise pur si simplu cu negotul de vinuri. Ca atare, fu numit membru in administratia districtului Saumur, si inriurirea lui pacifica se simti politiceste si in materie de negot. Politiceste, el apara pe fostii nobili si impiedica din rasputeri sa se vinda averile emigrantilor; in materie de negot, procura armatelor republicane o mie sau doua de butoaie cu vin alb, care i s-au platit cu minunatele livezi ce tineau de o manastire de maici, rezervate ca un ultim lot. Sub Consulat, mos Grandet ajunse primar, gospodari cuminte, chivernisi produsul viilor si mai zdravan; sub Imperiu deveni domnul Grandet. Napoleon nu iubea republicanii: ca atare, il inlocui pe domnul Grandet, ce trecea drept cetatean care purtase boneta rosie, cu un mare proprietar, un om cu particula, un viitor baron al Imperiului. Domnul Grandet parasi onorurile municipale fara nici o parere de rau. Intru obstescul bine al orasului, apucase sa faca minunate drumuri care duceau la proprietatile lui. Casa si bunurile sale, trecute cit mai dibaci in cadastru, plateau dari maruntele. Dupa clasificarea pe categorii a diferitelor sale terenuri, viile sale, datorita necurmatelor ingrijiri, ajunsesera fruntea tinutului, termen tehnic menit sa indice podgoriile care produc un vin de prima calitate. Ar fi avut tot dreptul sa pretinda crucea Legiunii de Onoare. Acest eveniment avu loc in 1806. Domnul Grandet avea atunci cincizeci si sapte de ani, iar sotia, vreo treizeci si sase. Singura fata, fructul dragostei lor legitime, era in virsta de zece ani. Domnul Grandet, pe care providenta a vrut fara indoiala sa-l despagubeasca pentru neplacerile sale administrative, mosteni rind pe rind in acelasi an pe doamna Gaudiniere, nascuta de la Bertelliere, mama doamnei Grandet, apoi pe batranul domn de la Bertelliere, tatal raposatei; si mai apoi pe doamna Gentillet, bunica dinspre mama: trei mosteniri, a caror evaluare exacta n-a fost cunoscuta de nimeni. Zgircenia acestor trei batrini era atit de patimasa, incit de vreme indelungata ingramadeau ban peste ban, numai pentru a-i putea contempla in taina. Batrinul domn de la Bertelliere numea plasarea banilor o risipa, interesindu-l mai mult aspectul aurului decit profitul cametei. Orasul Saumur socoti ca probabil deci totalul chiverniselilor dupa veniturile proprietatilor imobiliare. Domnul Grandet capata atunci un nou titlu de noblete, pe care mania noastra de egalitate n-o sa-l mai stearga niciodata: ajunse omul cel mai impus din tinut. Exploata o suta de pogoane de vie, care ii aduceau in anii de belsug sapte sau opt sute de butoaie de vin. Stapinea treisprezece mosioare, o veche manastire, ale carei ferestre, ogive si vitralii, din economie le astupase cu zid, ceea ce le pastra intacte; mai avea o suta douazeci si sapte de pogoane de livezi, unde cresteau si se ingrosau trei mii de plopi saditi in 1793. In sfirsit, casa unde statea era a lui. Asa fu cintarita averea lui vizibila. Cit despre capitalurile sale, numai doi oameni ar fi putut sa prezume vag pina la ce suma se urcau: unul era domnul Cruchot, notarul, insarcinat cu plasamentele camataresti ale domnului Grandet; altul era domnul des Grassins, cel mai bogat bancher din Saumur, la ale carui afaceri podgoreanul lua parte cind ii convenea si intr-ascuns. Cu toate ca domnul Cruchot si domnul des Grassins pastrau acea discretie care produce in provincie increderea si averea, dinsii aratau in lume domnului Grandet un respect atit de mare, incit oamenii puteau masura suma capitalurilor fostului primar dupa cit de departe mergea slugarnica consideratie pe care i-o aratau. Orice om din Saumur era incredintat ca domnul Grandet avea o comoara ascunsa, doldora de ludovici, si ca noaptea se desfata in nespusa placere pe care ti-o da privelistea unei imense gramezi de aur. Zgirciobii, indeosebi, aveau un fel de nezdruncinata siguranta in aceasta numai vazindu-i ochii, care-si insusisera parca culoarea galbenului metal. Privirea omului obisnuit sa traga foloase uriase din capitalurile sale capata, ca si privirea unui voluptuos, a unui jucator sau a unui curtean, niste nuante nedefinite, anume clipiri furise, lacome, ascunse, care nu scapa semenilor. Acest tainic grai alcatuieste oarecum francmasoneria pasiunilor. Domnul Grandet inspira deci respectuoasa stima la care are drept un om ce nu datoreaza niciodata nimic nimanui; care, dogar veteran, batrin podgorean, ghicea cu precizia unui astronom cind trebuiau fabricate o mie de butoaie, sau numai cinci sute pentru recolta sa; care nu scapa nici un chilipir, avind intotdeauna butoaie de vinzare atunci cind pretuiau mai mult decit marfa ce trebuia s-o cuprinda. Putea sa-si puna recolta in beciuri si sa astepte clipa cind sa vinda butoiul cu doua sute de franci, in vreme ce micii proprietari il vindeau pe al lor cu un ludovic. Faimoasa recolta din 1811, intelepteste strinsa si vinduta pe indelete, ii aduse peste doua sute patruzeci de mii de livre. Vorbind negustoreste, domnul Grandet era asemenea tigrului si sarpelui boa: stia sa se piteasca, sa se ghemuiasca, sa ocheasca prada indelung, sa se repeada asupra-i; apoi casca gura pungii, inghitea o sumedenie de banet si se culca domol, ca sarpele care mistuie nepasator, rece, metodic. Nimeni nu putea sa-l zareasca trecind pe ulita fara a incerca un sentiment de admiratie, amestecat cu stima si teroare. Cine din Saumur nu-i simtise sfisierea ghearelor de otel, inmanusate in duhul blindetii? Unuia, notarul Cruchot ii procurase banii pentru cumpararea domeniului, dar cu unsprezece la suta; altuia, domnul des Grassins ii scontase polite, dar c-o inspaimintatoare dobinda. Arare zile se scurgeau fara ca numele domnului Grandet sa nu fie pomenit fie in piata, fie in clevetirile de seara. Pentru unii, averea batrinului podgorean era obiectul unui patriotic orgoliu. De aceea, nu numai un negutator, nu numai un hangiu putea glasui strainilor cu oarecare fala: ― Domnilor, avem aici doua sau trei case de milionari; cit despre domnul Grandet, nici el nu-si cunoaste averea. In 1816 cei mai ageri calculatori din Saumur pretuiau proprietatea funciara a acestui om cam la patru milioane, dar cum scosese in mijlociu pe an de la 1793 pina la 1817 o suta de mii de franci din proprietatile sale, era de crezut ca avea in bani o suma aproape egala cu valoarea bunurilor imobiliare. Astfel ca, dupa vreo partida de boston sau vreo discutie asupra viilor, aducindu-se vorba despre domnul Grandet, oamenii priceputi spuneau: ― Mos Grandet?... Mos Grandet trebuie sa aiba cinci sau sase milioane... ― Sinteti mai iscusiti decit mine, eu n-am izbutit sa aflu niciodata suma totala, raspundea fie domnul Cruchot, fie domnul des Grassins, cind auzeau asemenea vorbe. De palavragea vreun parizian despre fratii Rothschild sau despre domnul Laffitte{6}, oamenii din Saumur intrebau daca sint tot asa de bogati ca domnul Grandet. Iar cind parizianul, zimbind, le arunca atunci o replica dispretuitoare, toti il priveau dind din cap cu neincredere. O avere atit de mare invesminta cu mantie de aur toate faptele acestui om. Daca la inceput unele ciudatenii ale vietii sale fusesera prilej de batjocura si de zeflemea, apoi batjocura si zeflemeaua luasera de mult sfirsit. In cele mai marunte acte, domnul Grandet avea de partea sa autoritatea lucrului judecat. Cuvintele lui, imbracamintea, purtarile sale si clipirea ochilor faceau lege in tinut, unde fiecare, dupa ce-l studia asemenea naturalistului care cerceteaza efectele instinctului la animale, ar fi putut sa recunoasca adinca si tacuta intelepciune a celor mai neinsemnate din miscarile sale. "― Iarna va fi aspra, spuneau toti, mos Grandet si-a pus manusile imblanite; trebuie culese viile. ― Mos Grandet aduna doage peste doage: se va face vin de pomina anul acesta. Domnul Grandet nu cumpara niciodata carne sau piine. Fermierii ii aduceau saptaminal destula provizie de claponi, de pui, de oua, de unt si de griu. Stapinea o moara, al carei arendas, in afara de plata, era dator sa macine o anumita cantitate de griu, aducindu-i taritele si faina. Lungana Nanon, unica lui slujnica, cu toate ca nu mai era tinara, framinta si cocea singura in fiecare simbata piinea casei. Domnul Grandet se mai intelesese si cu arendasii sai gradinari sa-i faca rost de legume. Cit despre poame, recolta atit de multe, incit vindea o mare parte din ele la tirg. Lemnele lui de foc erau taiate din padurile sale, adunate ca gateje putrede din hatisurile proprietatilor; iar fermierii le carau la oras gata cioplite, le asezau pe gratis in magazie, primind doar citeva vorbe de multumire. Singurele cheltuieli stiute erau anafura, imbracamintea sotiei si a fiicei, plata pentru scaunele lor la biserica, luminatul, simbria lunganei Nanon, spoitul tingirilor, achitarea darilor, reparatul cladirilor si costul exploatarilor. Avea sase sute de pogoane de padure cumparate de curind, pe care le daduse in grija paznicului unui vecin, fagaduindu-i, zice-se, o rasplata. Numai de cind cumparase padurea minca vinat. Apucaturile acestui om erau foarte simple. Vorbea putin. De obicei isi talmacea gindurile in fraze mici si sententioase, rostite cu glas blajin. De la Revolutie, epoca in care atrasese privirile asupra lui, se bilbiia intr-un chip ostenitor de indata ce trebuia sa vorbeasca mai indelung sau sa tina piept la o discutie. Bilbiiala, vorbele fara sir, potopul de cuvinte in care isi naclaia gindirea, lipsa aparenta de logica, puse pe seama unei lipse de educatie, erau numai o prefacatorie si se vor lamuri indeajuns in unele episoade ale acestei povestiri. De altfel, patru fraze, tot atit de exacte ca formulele algebrice, ii slujeau de obicei pentru a cuprinde si a dezlega greutatile vietii si ale negustoriei: "Nu stiu. Nu pot. Nu vreau. Vom vedea." Nu spunea niciodata nici da, nici nu: nu asternea slova scrisa in ruptul capului. De vorbeai, te asculta rece, isi tinea barbia in mina dreapta, rezemindu-si cotul pe dosul palmei stingi, si isi faurea in orice afacere pareri din care nu se mai abatea. Medita indelung la tirguielile cele mai marunte. Cind, dupa o mestesugita tocmeala, adversarul isi destainuia secretul pretentiilor sale, crezind ca il are in mina, numai ce raspundea: ― Nu pot incheia nimic fara sa ma sfatuiesc cu nevasta. Sotia, pe care o redusese la o desavirsita robie, era in asemenea treburi paravanul cel mai potrivit. El nu calca niciodata pragul la nimeni, nu voia nici sa primeasca, nici sa dea ospete; nu facea niciodata zgomot si parea ca economiseste totul, pina si miscarea. Nu se atingea de nimic al altora, dintr-o neclintita evlavie pentru proprietate. Totusi, in ciuda blajinului sau glas, in ciuda infatisarii lui sfioase, graiul si apucaturile dogarului ieseau la iveala mai cu seama cind era acasa, unde se stapinea mai putin ca oriunde aiurea. La trup, Grandet era un barbat scund, patrat, indesat, cu pulpele groase, cu genunchii nodurosi si cu umerii largi; avea fata rotunda, barbia dreapta, buzele fara nici o curba si dintii albi; ochii, cu expresia calma si devoranta pe care poporul o atribuie sarpelui fabulos numit bazilisc; fruntea, brazdata de cute transversale, nu era lipsita de anume protuberante semnificative; parul, galbui si sur, era "argintat si auriu", cum spuneau unii tineri care nu-si dadeau seama de tilcul unei asemenea glumete aluzii pe socoteala domnului Grandet. Nasul, borcanat la virf, se termina cu un neg vinos, pe care vulgul il socotea, pe drept cuvint, plin de venin. Aceasta figura vadea o primejdioasa siretenie, o probitate fara caldura, egoismul unui om obisnuit sa-si concentreze simtirile in voluptatea avaritiei si asupra singurei fiinte, care intr-adevar pretuia ceva pentru el, fiica sa, Eugénie, singura-i mostenitoare. Atitudine, apucatura, mers, totul in el dovedea, de altfel, acea incredere in sine pe care ti-o da siguranta de a izbuti mereu. Astfel, desi cu porniri blinde si molatice in aparenta, domnul Grandet avea un caracter de bronz. Vesnic imbracat la fel, cine il vedea azi il vedea asa cum fusese in 1791. Incaltarile butucanoase se incheiau cu sireturi de piele; pe orice vreme purta ciorapi de lina, un pantalon scurt de postav cafeniu si gros, cu catarame de argint, o jiletca de catifea, vargata cu galben si castaniu, incheiata petrecut, o haina lunga castanie, cu poalele largi, o cravata neagra si o palarie de quaker{7}. Manusile, tot asa de solide ca cele ale jandarmilor, ii tineau douazeci de luni si, pentru a le pastra curate, le aseza pe marginea palariei, in acelasi loc, cu acelasi gest metodic. In Saumur nu se stia nimic mai mult despre acest personaj. Numai sase locuitori aveau ingaduinta sa intre in casa lui. Cel mai de seama dintre primii trei era nepotul domnului Cruchot. De la numirea sa ca presedinte al tribunalului de prima instanta din Saumur, tinarul acesta alaturase la numele de Cruchot pe acela de Bonfons si se straduia ca Bonfons sa predomine asupra lui Cruchot. Se si iscalea acum C. de Bonfons. Aparatorul, indestul de nechibzuit, care-i spunea "domnuie Cruchot", avea prilejul sa-si dea indata seama in sedinta de prostia savirsita. Magistratul ocrotea pe cei care il numeau "domnule presedinte", dar rasplatea cu cele mai dulci surisuri pe magulitorii care-i spuneau "domnule de Bonfons". Domnul presedinte era in virsta de treizeci si trei de ani, stapinea domeniul de Bonfons (Bani Fontis), in valoare de sapte mii de livre renta; astepta mostenirea unchiului sau, notarul, cum si aceea a unchiului sau, abatele Cruchot, demnitar al consiliului Saint-Martin din Tours, care treceau amindoi drept destul de bogati. Cei trei Cruchoti, sustinuti de o puzderie de veri, inruditi cu douazeci de familii din oras, alcatuiau un clan strins unit ca odinioara Medicii la Florenta: si ca Medicii, Cruchotii aveau Pazzii{8} lor. Doamna des Grassins, mama unui flacau de douazeci si trei de ani, se ducea adesea in vizita la doamna Grandet, nadajduind sa-l insoare pe scumpul ei Adolphe cu domnisoara Eugénie. Domnul des Grassins, bancherul, incuraja virtos manevrele sotiei sale prin vesnice servicii aduse intr-ascuns batrinului avar si ajungea intotdeauna la vreme pe cimpul de lupta. Cei trei des Grassins aveau de asemenea oamenii lor, verii lor, credinciosii lor aliati. Dinspre Cruchoti, abatele, Talleyrandul{9} familiei, bine sprijinit de catre fratele sau, notarul, disputa cu inversunare terenul bancherului si tinea sa rezerve bogata mostenire pentru nepotul sau, presedintele. Acea lupta surda dintre familiile Cruchot si des Grassins, al carui pret era mina Eugéniei Grandet, ocupa in chip deosebit de pasionant felurite cercuri din Saumur. Domnisoara Grandet se va marita oare cu domnul presedinte, sau cu domnul Adolphe des Grassins? La aceasta intrebare unii raspundeau ca domnul Grandet nu va da fata nici dupa unul, nici dupa altul. Fostul dogar, ros de ambitie, spuneau ei, cauta de ginere vreun pair al Frantei care, in schimbul unei rente de trei sute de mii de franci, va consimti sa accepte toate butoaiele trecute, prezente si viitoare ale Grandetilor. Altii se grabeau sa replice ca domnul si doamna des Grassins erau nobili, bogati nu gluma, ca Adolphe era un foarte chipes cavaler si ca, in afara doar daca nu aveau in mansete vreun nepot al papii, o alianta atit de convenabila trebuia sa incinte pe niste oameni de rind, un dogar, pe care tot Saumurul il vazuse cu rindeaua in mina, si care, de altfel, purtase boneta rosie. Cei mai cu scaun la cap luasera aminte ca domnul Cruchot de Bonfons intra oricind in casa, pe cind rivalul sau nu era primit decit duminicile. Unii sustineau ca doamna des Grassins, mai apropiata de femeile din casa lui Grandet decit Cruchotii, putea sa le strecoare unele idei, care-i vor aduce mai devreme sau mai tirziu izbinda. Altii raspundeau ca abatele Cruchot era cel mai insinuant om din lume si ca femeie contra calugar insemna ca partida era egala. ― Nici laie, nici balaie, stau tocmai pe tocmai! se rostise un om de duh din Saumur. Mai bine informati, batrinii tinutului pretindeau ca Grandetii sint prea cu chibzuiala, ca sa-si instraineze bunurile familiei, asa ca domnisoara Eugénie Grandet va fi maritata cu fiul domnului Grandet din Paris, bogat negutator de vinuri. La care familiile Cruchot si des Grassins aveau gata alt raspuns. ― Mai intii de toate, cei doi frati nu s-au vazut nici de doua ori in treizeci de ani. Mai apoi, domnul Grandet din Paris are pretentii foarte mari pentru fiul sau. E primarul unei circumscriptii, deputat, colonel in garda nationala, judecator al tribunalului de comert; drept care se leapada de Grandetii din Saumur si tinteste sa se alieze cu vreo familie ducala, prin bunavointa lui Napoleon. Cite si cite nu se scorneau pe socoteala unei mostenitoare, despre care se vorbea de jur imprejur pina la douazeci de leghe departare, si chiar pina si in diligenta de la Angers la Blois! La inceputul lui 1811, Cruchotii au avut o insemnata izbinda asupra des Grassinilor. Domeniul Froidfond, renumit prin parcul sau, prin admirabilul sau castel, prin fermele, riurile, helesteiele si padurile sale, evaluate impreuna la trei milioane, fu scos in vinzare de catre tinarul marchiz de Froidfond, constrins sa-si prefaca in bani averea. Maestrul Cruchot, presedintele Cruchot si abatele Cruchot, ajutati de oamenii lor, izbutira sa impiedice vinzarea in loturi mici. Notarul incheie cu junele o afacere stralucita, convingindu-l ca va trebui sa porneasca urmariri fara numar impotriva cumparatorilor inainte de a incasa pretul loturilor si ca ar fi deci mai bine sa vinda terenul domnului Grandet, om solvabil si in masura sa plateasca domeniul cu bani pesin. Preafrumosul marchizat Froidfond lua astfel calea spre esofagul domnului Grandet care, spre marea uimire a intregului Saumur, l-a platit prin scont, dupa indeplinirea formalitatilor. Afacerea aceasta stirni mare vilva la Nantes si Orleans. Domnul Grandet merse sa-si vada castelul cu prilejul intoarcerii unei carute acolo. Dupa ce arunca asupra proprietatii o ochire de stapin, se intoarse la Saumur incredintat ca isi plasase fondurile cu cinci la suta si cuprins de maretul gind sa rotunjeasca marchizatul de Froidfond, contopind toate bunurile sale. Apoi, spre a-si umple din nou vistieria aproape goala, se hotari sa taie din radacina padurile si sa-si exploateze plopii din livezi. Acum e lesne de priceput noima acestor cuvinte: "casa domnului Grandet", aceasta casa stearsa, rece, muta, asezata in susul orasului si adapostita de ruinele meterezelor. Cei doi stilpi si bolta, alcatuind ochiul de poarta, ca si casa, erau din tuf, acea piatra alba ce se gaseste pe tarmul Loarei si e atit de moale, incit durata-i mijlocie abia daca ajunge la doua sute de ani. Numeroasele si inegalele gauri ciudat sapate de ploaie si de vinturi dadeau curbelor concave si partilor laterale ale portii infatisarea lespezilor ventriculare ale arhitectonicii franceze si oarecare asemanare cu porticul unei inchisori. Deasupra boltii domnea un basorelief sculptat in piatra tare, reprezentind cele patru anotimpuri, figuri roase si innegrite de ani. Deasupra acestui basorelief, pe briul iesit in afara, se inaltau citeva din acele vegetatii datorite intimplarii, galbene parechernite, volbura, rochita-rindunicii, patlagina si un tinar cires destul de marisor. Poarta, de stejar masiv, scorojita, afumata, brazdata de crapaturi, subreda in aparenta, era zdravan ghintuita cu piroane, care infatisau desene simetrice. O ferestruica mica, patrata, dar cu gratii dese si inrosite de rugina, se afla in mijlocul portitei construite in poarta cea mare si slujea, ca sa spunem asa, de suport unui ciocan prins cu cirlig, care lovea capul schimonosit al unui piron. Ciocanul acesta de forma lunguiata si din neamul acelora pe care strabunii le numeau jaquemart{10} semana cu un semn mare de exclamatie; cercetindu-l cu luare-aminte, un anticar ar fi regasit citeva urme din figura bufona pe care o infatisa altadata si pe care o stersese prealunga intrebuintare. Pe gratiile mici, folosite odinioara pentru a recunoaste prietenii in vremea razboaielor civile, curiosii puteau zari acum, in fundul unui gang boltit intunecos si verzui, citeva trepte macinate, pe care urcai intr-o gradina pitoresc imprejmuita cu jilave si groase ziduri, pline de broboane de apa si plapinde tufisuri. Erau zidurile meterezelor vechi, pe care se inaltau gradinile citorva case vecine. In partea de jos a casei, cea mai confortabila incapere era sala, a carei intrare se gasea sub bolta portii. Putini oameni cunosc insemnatatea unei sali in micile orase din Anjou, din Touraine si din Berry. Ea este in acelasi timp anticamera, salon, sufragerie si birou; este scena vietii casnice, caminul obstesc; acolo venea barbierul cartierului sa-l tunda pe domnul Grandet de doua ori pe an; acolo intrau fermierii, preotul, subprefectul, baiatul de la moara. Aceasta incapere cu doua ferestre, care dadeau spre strada, era pardosita cu scinduri; tablii sure cu antice sculpturi o captuseau pe de-a-ntregul; tavanul era facut din grinzi aparente, vopsite tot in sur, iar golurile dintre ele erau umplute cu cilti si var ingalbenit de vremuri. O straveche pendula de arama, incrustata cu arabescuri de baga, impodobea caminul de piatra aiba, grosolan sculptat, deasupra caruia se afla o oglinda verzuie cu margini taiate piezis, ca sa-i arate grosimea, si care rasfringea o raza de lumina de-a lungul unui cadru gotic de otel damaschinat. Cele doua candelabre de arama poleita, care decorau fiecare din colturile caminului, aveau doua intrebuintari: scotind trandafirii care le serveau de fofeze si a caror ramura principala se adapta la un piedestal de marmura albastrie incrustata cu aramuri antice, acest piedestal forma un sfesnic aprins in zilele obisnuite. Scaunele, de forma antica, erau garnisite cu tapiserii infatisind fabulele lui La Fontaine; dar trebuia sa stii aceasta ca sa recunosti subiectele, atit de spalacite erau la culoare si sterse la chip, cu nenumaratele lor cirpeli. In cele patru unghere ale salii se aflau coltare, un fel de bufete care se terminau cu niste soioase etajere. O veche masa de joc in marchetarie cu patratele pentru sah se afla intre cele doua ferestre. Deasupra acestei mese atirna un barometru oval cu margini negre, impodobit cu panglici de lemn aurit, peste care mustele se mascarisera atit de desantat, incit acum poleiala nu se mai ghicea. Pe peretele opus caminului, doua portrete in pastel se zicea ca ar reprezenta pe bunicul doamnei Grandet, batrinul domn de la Bertelliere, in tinuta de locotenent din garda franceza, si pe raposata doamna de Gentillet, in pastorita. La amindoua ferestrele erau perdele de postav gros, rosu, de Tours, ridicate prin snururi de matase cu ciucuri. Acest luxos decor, atit de putin in armonie cu obiceiurile domnului Grandet, fusese cumparat o data cu casa, ca si cadrul gotic, pendula, mobila tapisata si coltarele de lemn de trandafir. Linga fereastra cea mai apropiata de usa era un jilt de paie cu picioarele asezate pe niste talpige, ca s-o ridice pe doamna Grandet la inaltimea care sa-i ingaduie a zari trecatorii. O masa de lucru din lemn de cires spalacit se incadra in fereastra, iar jiltisorul Eugéniei Grandet era alaturi. De cincisprezece ani, toate zilele mamei si ale fiicei se scursesera molcom in acest loc, intr-o necontenita migala a lucrului, incepind din aprilie si pina in noiembrie, in prima zi din aceasta ultima luna, amindoua isi luau locul de iarna, aproape de camin. Abia in acea zi, ingaduia Grandet sa se aprinda focul in sala si dadea porunca sa se stinga la 31 martie, fara sa-i pese de zilele friguroase ale primaverii, nici de cele ale toamnei. O tinichea cu jaratic din bucatarie, de care facea rost lungana Nanon, numai ea stia cu cite dibacii si tertipuri, ingaduia doamnei si domnisoarei Grandet sa-si petreaca cele mai racoroase dimineti si seri ale lunilor aprilie si octombrie fara sa tremure de frig. Mama si fiica aveau grija de toata rufaria casei si isi mistuiau atit de constiincios zilele in aceasta truda de adevarate lucratoare, incit daca Eugénie voia sa brodeze pentru maica-sa vreun guleras, era silita sa-si smulga din ceasurile de odihna, inselindu-si tatal ca sa aiba lumina. De multa vreme zgircitul dadea fiicei si lunganei Nanon luminari cu masura, precum cu masura dadea piinea si celelalte lucruri pentru consumul zilnic. Lungana Nanon era poate singura faptura omeneasca in stare sa indure despotismul unui asemenea stapin. Tot orasul ii invidia pe domnul si pe doamna Grandet. Lungana Nanon, careia i se spunea asa din pricina inaltimii sale de cinci picioare si opt palme{11}, era in slujba lui Grandet de treizeci si cinci de ani. Desi nu primea decit o leafa de saizeci de livre-, trecea drept una din cele mai bogate slugi din Saumur. Cele cite saizeci de livre adunate in treizeci si cinci de ani ii ingaduisera de curind sa plaseze patru mii de livre{12} in renta viagera la maestrul Cruchot. Acest rezultat al indelungilor si staruitoarelor economii ale coscogeamitei Nanon paru gigantic. Fiecare slujnica, vazind ca biata femeie isi asigurase piinea pentru batrinete, o pizmuia fara sa-si inchipuie cu ce cruda robie ajunsese s-o agoniseasca. La virsta de douazeci de ani, biata fata nu izbutise sa se bage sluga nicaieri din pricina infatisarii sale respingatoare. Parerile erau insa nedrepte: chipul acela ar fi fost foarte bine admirat pe umerii unui soldat din garda; dar toate lucrurile, cum se zice, ar trebui sa ramina cum sunt. Fortata sa paraseasca ferma unde era sluga la vaci, pentru ca grajdul fusese ars din temelii, a ajuns in Saumur, plina de curajul care disparea incet cand nu gasea de munca. Batrinul Grandet se gindea pe vremea aceea la insuratoare si la punerea temeliilor unui camin. Cerceta cu luare aminte fata, asa cum fusese izgonita din usa in usa. Cum era bun cunoscator al constructiei umane, datorita meseriei lui de dogar, ghici ca femeia aceea va putea duce la capat orice munca, cu corpul ei asemeni lui Hercule, ferma pe picioarele ei la fel ca un fag de sase ani pe radacinile lui, cu bazinul zdravan, spatoasa, cu miinile de carutas si o cinste care-i egala nevinovatia. Nici alunitele care-i impodobeau soldatescu-i chip, nici petele rosii de pe pielea ei, nici miinile-i puternice, nici ciudatele haine pe care le purta Marea Nanon nu-l descurajara pe dogar, care era inca la anii in care s-ar fi inspaimantat usor. Dupa ce a hranit, incaltat si imbracat fata, dupa ce i-a stabilit un venit, a pus-o la munca fara a fi neindurator. Vazindu-se binevenita, Marea Nanon plinse pe ascuns de bucurie si se atasa cu toata sinceritatea de stapinul sau, care din ziua aceea o conduse si o munci cu o autoritate feudala. Nanon facea totul. Gatea, deretica, scarmana si spala lina in Loire carind-o pe umeri pina acasa; se trezea devreme, se culca tirziu; pregatea mincarea pentru podgoreni in timpul recoltei, era atenta la comercianti si apara bunurile stapinului ei ca un ciine credincios si chiar, plina de credinta oarba, se supunea fara crincteala celor mai absurde porunci. In renumitul an 1811, cind strugurii se culesesera cu greutate, Grandet ii darui lui Nanon ceasul sau mai vechi ― primul cadou pe care i l-a facut in cei douazeci de ani de slujire. Desi ii daduse si pantofii lui cei vechi (care i se potriveau ei), e imposibil sa admitem ca acesta era de fapt un cadou, pentru ca pantofii erau deja uzati de la atita purtare. Nevoia o facuse pe biata fata atit de cumpatata incit Grandet incepu s-o iubeasca asa cum noi iubim un ciine, iar Nanon il lasa sa-i puna in jurul gitului o lesa ai carui tepi erau atit de tociti ca n-o mai jenau. Cind Grandet taia piinea cu destul de multa zgircenie, ea nu se plingea; ea impartasea cu bucurie beneficiile curateniei, provenite din regimul crud al caminului, in care nimeni niciodata nu era bolnav. Nanon era, de fapt, de-a casei; ridea cind Grandet ridea, simtea tristete sau raceala, se incalzea singura si se spetea la fel ca si el. Ce placuta compensare in aceasta egalitate! Stapinul nu a avut ocazia niciodata sa acuze servitoarea de cel mai mic furt de struguri, prune sau piersici, mincate sub copacii din livada. "Hai si stringe-le, Nanon, "spunea el in anii cind ramurile copacilor se plecau la pamint sub greutatea fructelor si fermierii erau nevoiti sa le dea la porci. De la biata tarancuta, care in tineretea ei a avut parte numai de cuvinte de ocara, la tinara cersetoare aleasa din noblete, risul ambiguu al lui Grandet era ca o raza de soare. Mai mult, inima simpla a lui Nanon si mintea ei slaba puteau sustine o singura idee si un singur sentiment. Timp de treizeci si cinci de ani n-a incetat sa se revada pe sine linga livada domnului Grandet, zdrenturoasa si desculta, auzindu-l intreband:"Ce doresti, fetico?" Recunostinta ei era mereu mai mare. Citeodata Grandet, gindindu-se ca biata fata n-a avut parte niciodata de o vorba buna, ca era goala de toate sentimentele specifice unei femei, ca va aparea in fata tronului lui Dumnezeu intr-o zi, mai casta decit chiar fecioara Maria, ― Grandet, plin de mila, spunea privind la ea "Biata Nanon!". Aceste cuvinte erau mereu urmate de privirea pierduta a servitoarei.Cuvintele, murmurate din cind in cind, au dat nastere la o legatura prieteneasca eterna, si cu fiecare cuvint in plus se mai adauga un strop la relatia lor. Atita compasiune rasarita din inima nefericitului si acceptata cu drag de batrina burlaca avea ceva de neinchipuit in ea. Aceasta mila cruda, amintindu-i si acum de sutele de placeri ale inimii batrinului dogar, era pentru Nanon suma tuturor fericirilor. Cine n-ar putea spune la fel "Biata Nanon!". Dumnezeu isi va recunoaste ingerii dupa blindetea suspinelor si dupa tainicele lor pareri de rau. Se aflau in Saumur un mare numar de gospodarii, unde slujnicele gaseau mai multa omenie, dar unde stapinii nu dadeau totusi nici un semn de multumire. De aici o alta fraza: ― Ce fac oare Grandetii cu lungana lor de Nanon, de le e atit de credincioasa? Ar trece prin foc pentru dinsii. Bucataria ei, ale carei ferestre cu gratii dadeau spre curte, era vesnic curata, orinduita, rece, o adevarata bucatarie de zgircit, unde nimic nu trebuia sa se iroseasca. De cum ispravea cu spalatul vaselor, cu adunatul ramasitelor de Ia masa, cu stinsul focului, Nanon parasea bucataria, despartita de sala printr-un coridor, si se apuca de torsul cinepii, linga stapini. O singura luminare ajungea familiei intregi pentru toata seara. Sluga dormea in fundul acestui coridor, intr-o chichineata luminata de o ferestruica, care da spre curtea vecinului. Zdravana ei sanatate ii ingaduia sa locuiasca nevatamata in aceasta gaura, de unde putea prinde cel mai mic zgomot in linistea adincita domnind si zi, si noapte in toata casa. Asemenea unui ciine de paza, trebuia sa nu doarma decit iepureste si sa se odihneasca veghind. Descrierea celorlalte parti ale locuintei se va lega de intimplarile acestei povestiri; de altfel, schitarea salii unde sclipea tot belsugul gospodariei ne indrituieste sa banuim dinainte goliciunea caturilor de sus. In 1819, pe inserate, cam pe la jumatatea lui noiembrie, Nanon aprinse pentru intiia oara focul. Toamna fusese foarte frumoasa. Aceasta zi era zi de sarbatoare bine cunoscuta Cruchotilor si des Grassinilor. Deci cei sase vrajmasi se pregateau sa vina inarmati pina-n dinti, ca sa se intilneasca in sala si sa se intreaca in dovezi de prietenie. Dimineata, tot Saumurul vazuse pe doamna si pe domnisoara Grandet, insotite de Nanon, indreptindu-se spre biserica parohiala pentru a asculta liturghia, si fiecare isi amintise ca aceasta zi era aniversarea nasterii domnisoarei Eugénie Grandet. Astfel, socotind ceasul cind masa trebuia sa ia sfirsit, maestrul Cruchot, abatele Cruchot si domnul C. de Bonfons se grabeau sa ajunga inaintea des Grassinilor pentru a sarbatori pe domnisoara Grandet. Toti trei aduceau buchete mari, culese din micile lor sere. Cozile florilor, pe care avea sa le prezinte plocon presedintele, erau maiestrit infasurate in panglica de satin alb cu franjuri aurii. Dimineata, domnul Grandet, urmind datina de ziua nasterii si a numelui fiicei sale, venise s-o gaseasca in pat si ii adusese solemn darul sau parintesc,care consta de treisprezece ani in aceeasi ciudata moneda de aur. Doamna Grandet daruia fiicei sale, de obicei, o rochie de iarna sau de vara, dupa imprejurari. Aceste doua rochii, monedele de aur, primite de Anul Nou si de ziua parintelui sau, insumau un mic venit cam de vreo suta de scuzi, pe care Grandet tinea mult sa vada ca-i stringe gramada. Nu insemna oare a pune banul lui dintr-o ladita in alta, cultivind, ca sa zicem asa, zgircenia mostenitoarei,careia ii cerea citeodata socoteala de comoara ei, marita odinioara prin mostenirea familiei de la Bertelliere, spunindu-i: ― Asta va fi "duzinul" zestrei tale! Duzinul e un vechi obicei, inca pastrat cu sfintenie in citeva tinuturi din centrul Frantei, in Berry, in Anjou, cind se marita o fata, familia ei sau cea a sotului trebuie sa-i dea o punga, unde se gasesc, dupa marimea averii, douasprezece monede, sau douasprezece duzini, sau o suta de duzini de monede de argint sau de aur. Cea mai saraca pastorita nu s-ar marita fara duzinul ei, fie chiar numai in bani de arama. Se mai vorbeste si acum la Issoudun despre un duzin daruit unei bogate mostenitoare si care cuprindea o suta patruzeci si patru de portugheze de aur. Papa Clement al VI-lea, unchiul Ecaterinei Medici, maritind-o pe aceasta cu Enric al II-lea, i-a daruit un duzin de medalii antice de aur, de cel mai mare pret. In timpul mesei, parintele, nespus de bucuros c-o vede pe Eugénie atit de frumoasa si intr-o rochie noua, strigase: ― Pentru ca e ziua Eugéniei, s-aprindem focul! Sa fie intr-un ceas bun! ― Domnisoara o sa se marite in cursul anului acestuia fara doar si poate, spuse lungana Nanon, adunind ramasitele unei giste, fazanul dogarilor. ― Nu vad nici o partida pentru ea in Saumur, raspunse doamna Grandet, uitindu-se la barbat cu o sfiala ce trada, la virsta ei, toata robia casnica, sub care gemea sarmana femeie. Grandet isi privi fiica si striga voios: ― Copila implineste astazi douazeci si trei de ani; va trebui curind sa ne ocupam de dinsa. Eugénie si mama isi aruncara pe tacute o privire plina de inteles. Doamna Grandet era o femeie uscativa si slaba, galbena ca o gutuie, neindeminatica, moliie; una din acele femei care par facute anume pentru a fi chinuite. Era osoasa, cu un nas mare, cu o frunte mare si amintea, la prima vedere, unul din acele fructe vatoase, care nu mai au nici zeama, nici gust. Dintii ii erau rari si negri, gura incretita, barbia adusa ca un galos. Era o femeie excelenta, o adevarata de la Bertelliere. Abatele Cruchot stia sa gaseasca prilejul potrivit pentru a-i spune ca nu fusese prea urita, si ea il credea. O blindete angelica, o resemnare de gizulie chinuita de copii, o rara evlavie, acelasi netulburat singe rece, o inima duioasa o faceau sa fie vesnic deplinsa si respectata de toti. Sotul nu-i dadea niciodata mai mult de sase franci laolalta pentru micile ei cheltuieli. Desi ridicola in aparenta, femeia aceasta, care ii adusese lui Grandet prin mostenirile si zestrea ei peste trei sute de mii de franci, se simtea mereu atit de umilita in ingenuncherea si in robirea impotriva careia bunatatea ei sufleteasca o impiedica sa se revolte, incit nu cerea niciodata vreun gologan si n-avea nimic de zis la hirtiile pe care maestrul Cruchot i le prezenta spre iscalire. Mindria aceasta prosteasca si ascunsa, nobletea ei sufleteasca mereu nepretuita si ranita de Grandet dominau purtarea acestei femei. Doamna Grandet imbraca invariabil aceeasi rochie de matasica verzuie, pe care se invatase s-o faca a dura aproape un an; purta un fisiu mare de bumbac alb, o palarie de paie cusuta si aproape totdeauna un sort de tafta neagra. Iesind foarte putin din casa, nu tocea incaltamintea. In sfirsit, nu dorea niciodata nimic pentru dinsa. Astfel, Grandet, cuprins citeodata de un fel de remuscare la gindul ca trecuse atita amar de timp de cind nu mai daduse cei sase franci sotiei, inscria totdeauna "spelcile" pentru sotia lui in actele de vinzare a recoltei din podgoriile de zestre. Cei patru sau cinci ludovici oferiti de olandezul sau de belgianul ce cumpara recolta viilor Grandet alcatuiau cel mai sigur venit anual al doamnei Grandet. Dar dupa ce primea acesti cinci ludovici, barbatul ii spunea adesea, ca si cum punga lor ar fi fost comuna: ― N-ai cumva citiva pitaci sa-mi imprumuti? Si biata femeie, fericita ca poate face ceva pentru omul pe care duhovnicul i-l infatisa ca domnul si stapinul sau, ii inapoia astfel in cursul iernii o parte din paralele rupte din suma bacsisului. Cind Grandet scotea din buzunar cinci franci pentru micile cheltuieli, pentru ata, pentru gateala fiicei sale, nu uita niciodata, dupa ce incheia cu nasturi buzunarasul de la cingatoarea pantalonilor, sa spuna nevestei: ― Vrei si tu, mama, ceva? ― Dragul meu, raspundea doamna Grandet, insufletita de o demnitate materna, vom vedea. Sublima abnegatie, pierduta in van! Grandet se credea foarte darnic cu nevasta lui. Filozofii care intilnesc fiinte ca Nanon, ca doamna Grandet, ca Eugénie nu sint oare indreptatiti sa creada ca ironia este insusirea fundamentala a providentei? Dupa aceasta masa, unde pentru intiia oara fusese vorba despre casatoria Eugéniei, Nanon se duse dupa o sticla de lichior de coacaze in odaia domnului Grandet si putin lipsi sa nu cada coborind scara. ― Mare natinga, ii spuse stapinul. Te lasi sa luneci, ca o proasta, si tu? ― Domnule, e o treapta care nu se mai tine. ― Are dreptate, intari doamna Grandet. Ar fi trebuit de mult dreasa. Ieri Eugénie era mai-mai sa-si scrinteasca piciorul. ― Hai, spuse Grandet intorcindu-se catre Nanon si vazind-o ingalbenita, pentru ca e ziua de nastere a Eugéniei si fiindca era sa cazi, ia un paharel de coacaza, ca sa-ti vii in fire. ― Pre legea mea, o merit pe drept, spuse Nanon. Oricine in locul meu ar fi spart sticla. Dar eu, chiar daca-mi fringeam cotul, tot tineam sticla-n sus. ― Biata Nanon! zise Grandet turnindu-i lichiorul. ― Te-ai lovit? intreba Eugénie, privind-o ingrijorata. ― Nu, fiindca m-am proptit in solduri. ― Ei bine, pentru ca astazi e ziua de nastere a Eugéniei, zise Grandet, voi drege treapta. Voi nu sinteti in stare sa puneti piciorul in colt, acolo unde treapta mai e inca destul de solida. Grandet lua luminarea, isi lasa nevasta, fiica si sluga fara alta lumina decit cea de la soba care arunca flacari vii si se duse in magazie dupa scinduri, cuie si ciocan. ― Sa va ajut? ii striga Nanon, auzind cum bate in scara. ― Nu, nu. Doar ma pricep destul la asta, raspunse fostul dogar. In vreme ce Grandet isi dregea scara putrezita, fluierind tare in amintirea anilor tineretii, cei trei Cruchoti batura in usa. ― Dumneata esti,domnule Cruchot? intreba Nanon uitindu-se printre gratii. ― Da, raspunse presedintele. Nanon deschise usa, si lumina focului rasfrinta in bolta ingadui Cruchotilor sa nimereasca intrarea in sala. ― A! Veniti s-o sarbatoriti? le zise Nanon mirosind florile. ― Iertati-ma, domnilor, spuse Grandet recunoscind glasurile prietenilor, numaidecit sint al dumneavoastra! Nu-s din cei coboriti cu hirzobul din cer, imi cirpesc singur o treapta de la scara. ― Vedeti-va inainte de treaba, domnule Grandet! Carbunarul e stapin in casa lui{13}, rosti sententios presedintele, rizind singur de aluzia pe care nimeni n-o pricepea. Doamna si domnisoara Grandet se ridicara. Atunci presedintele, profitind de intuneric, sopti Eugéniei: ― Ingaduiti-mi, domnisoara, sa va urez astazi, cu prilejul zilei dumneavoastra de nastere, multi ani fericiti si o sanatate la fel cu cea de care va bucurati. Ii oferi un buchet de flori rare in Saumur, apoi, apucind mostenitoarea de brate, o saruta de doua ori pe git cu o staruinta care o facu pe Eugénie sa roseasca. Presedintele, care semana cu un piron ruginit, credea ca asa se face curte. ― Nu te jena, spuse Grandet intrind. Prinzi parca aripi in zilele de sarbatoare, domnule presedinte! ― Dar alaturi de domnisoara, raspunse abatele Cruchot, inarmat cu buchetul lui, toate zilele ar fi pentru nepotul meu zile de sarbatoare. Abatele saruta mina Eugéniei. Iar maestrul Cruchot saruta tinara fata pe amindoi obrajii si zise: ― Iaca asa cresc fetele! In fiecare an cu douasprezece luni. Asezind luminarea in fata pendulei, Grandet, care nu se lasa de o gluma pina nu te scotea din sarite cu ea cind i se parea ca e hazlie, cuvinta: ― Pentru ca e ziua Eugéniei, sa aprindem candelabrele! Scoase cu grija bratele candelabrelor, insuruba un trandafir la fiecare piedestal, lua din mina lui Nanon o luminare neinceputa, infasurata intr-o bucata de hirtie, o viri in sfesnic, o intepeni, o aprinse si se duse sa se aseze linga nevasta, privind pe rind prietenii, fiica si cele doua luminari. Abatele Cruchot, un omulet grasun, cu o peruca neteda si roscata, cu o infatisare de batrinica vesela, pasind in incaltarile zdravene cu catarame de argint, zise: ― Des Grassinii n-au venit? ― Inca nu, raspunse Grandet. ― Dar trebuie sa pice? intreba batrinul notar, schimonosindu-si obrazul, ciuruit ca un linguroi de cules spuma. ― Asa cred, raspunse doamna Grandet. ― Ati ispravit culesul viilor? il intreba presedintele Bonfons pe Grandet. ― Peste tot, ii raspunse batrinul podgorean, ridicindu-se sa se plimbe de-a lungul salii si umflindu-si pieptul intr-o miscare plina de trufie, ca si cuvintele "peste tot". Pe usa coridorului care ducea la bucatarie, o zari pe Nanon stind la gura sobei, cu o luminare aprinsa si pre-gatindu-se sa toarca acolo, ca sa nu se amestece in sarbatoarea lor. ― Nanon, spuse el, inaintind in coridor, n-ai vrea sa stingi focul si luminarea si sa vii sa stai cu noi? Slava Domnului, sala e destul de mare pentru toti. ― Dar, domnule, o sa aveti lume buna. ― Nu esti si tu ca si ei? Sint tot din coasta lui Adam, ca si tine. Grandet se apropie de presedinte si-i spuse: ― Ti-ai vindut recolta? ― Nu, o pastrez. Daca vinul e bun acum, in doi ani are sa fie si mai bun. Proprietarii, dupa cum stiti, s-au hotarit sa tina la pret, si anul acesta, belgienii n-au sa aiba incotro. Cum vor pleca, asa se vor intoarce. ― Da, insa trebuie sa ne tinem tari, rosti Grandet cu un glas care-l facu pe presedinte sa tresara. "O fi cumva si el bagat in asta?" se gindi Cruchot. In aceeasi clipa, o lovitura de ciocan vesti familia des Grassins, si sosirea lor puse capat convorbirii incepute intre doamna Grandet si abate. Doamna des Grassins era una din acele femei vioaie, durdulii, balane si rumene care, datorita unui regim claustrat de provincie si datorita obiceiurilor unei prea virtuoase vieti, se pastreaza inca tinere la patruzeci de ani. Ele sint asemenea ultimilor trandafiri de toamna, a caror priveliste e o desfatare, dar ale caror petale au nu stiu ce raceala si a caror mireasma s-a istovit. Se imbraca bine, isi aducea toaletele de la Paris, dadea tonul in Saumur si oferea serate. Barbatul ei, fost ofiter de stat-major in garda imperiala, greu ranit la Austerlitz si scos la pensie, pastra, cu toata consideratia sa pentru Grandet, tinuta infipta a militarilor. ― Buna ziua, Grandet! spuse podgoreanului, intinzindu-i mina si afectind un soi de superioritate, sub care ii strivea intotdeauna pe Cruchoti. Domnisoara, se adresa el apoi Eugéniei, dupa ce se inclinase in fata doamnei Grandet, esti mereu frumoasa si cuminte, incit nu stiu ce as putea sa-ti mai urez! Pe urma prezenta o ladita, pe care o tabircea servitorul lui, si care continea o bruyere du cap, floare adusa de curind in Europa si cu totul rara. Doamna des Grassins o saruta foarte dragastos pe Eugénie, ii strinse mina si spuse: ― Adolphe si-a luat insarcinarea sa-ti prezinte micul meu dar. Un tinar inalt, blond, palid si plapind, cu apucaturi destul de alese, sfios in aparenta, dar care cheltuise la Paris, unde-si facuse dreptul, opt sau zece mii de franci peste suma fixata de acasa, se apropie de Eugénie, o saruta pe amindoi obrajii si-i oferi o cutie cu toate cele de trebuinta pentru cusut, ale carei scule erau toate de argint suflat cu aur; marfa intr-adevar fara gust, in ciuda stemei cu initiale gotice E. G. destul de mester gravate pentru a da casetei un aspect foarte ingrijit. Deschizind-o, Eugénie avu una din acele bucurii nesperate si depline care fac tinerele fete sa roseasca, sa tresalte, sa tremure de placere, intoarse ochii spre tatal sau, ca si cum ar fi vrut sa-l intrebe daca ii era ingaduit sa accepte, si domnul Grandet rosti un "Primeste, fiica mea!", al carui accent ar fi facut faima unui actor. Cei trei Cruchoti ramasera uluiti vazind privirea de bucurie aruncata lui Adolphe des Grassins de catre mostenitoare, in ai carei ochi asemenea bogatii pareau nemaipomenite. Domnul des Grassins oferi domnului Grandet o priza de tabac, trase si el una, scutura praful cazut pe panglica Legiunii de Onoare, prinsa la butoniera hainei sale albastre, si apoi se uita la Cruchoti cu un aer ce parea a spune: ― Acum sa va vad. Doamna des Grassins isi arunca privirea asupra vaselor albastre, unde se aflau buchetele aduse de Cruchoti, cercetind darurile lor cu prefacuta admiratie a unei femei ironice, in imprejurarea asta cu totul delicata, abatele Cruchot lasa musafirii sa se aseze in jurul focului si se duse sa se plimbe in fundul salii cu Grandet; pe urma, cind amindoi ajunsera in dreptul ferestrei celei mai departate de des Grassins, abatele sopti la urechea zgircitului: ― Oamenii astia arunca banii pe fereastra. ― Ce-are-a face, daca intra tot in pivnita mea... replica batrinul podgorean. ― Daca te-ar bate gindul sa dai niste foarfeci de aur fiicei dumitale, ai avea foarte lesne de unde, zise abatele. ― Ii dau ceva mai mult decit foarfeci, raspunse Grandet. "Nepotul meu e un natarau, se gindi abatele uitindu-se la presedinte, al carui par zbirlit facea si mai urita mutra lui smolita. Nu putea dibaci si el vreun fleac mai de pret?" ― Hai sa facem partida, doamna Grandet, spuse doamna des Grassins. ― Dar ne-am strins toti, am putea injgheba doua mese. ― Pentru ca e ziua Eugéniei, sa facem cu totii un loton, spuse mos Grandet, acesti doi copii vor lua si ei parte. Fostul dogar, care niciodata nu juca nici un joc, arata spre fiica-sa si spre Adolphe. ― Hai, Nanon, asaza mesele. ― O sa-ti ajutam, domnisoara Nanon, vorbi voios doamna des Grassins, incintata de bucuria pe care i-o facuse Eugéniei. ― In viata mea n-am fost atit de multumita!marturisi mostenitoarea. N-am vazut nicaieri ceva atit de frumos! ― Adolphe a adus-o de la Paris, si el a ales-o, ii sopti doamna des Grassins la ureche. "Hai, hai, mai taca-ti clanta, muiere intriganta, isi spunea presedintele. De veti avea vreodata, tu sau barbatu-tau, vreun proces, am sa va tabacesc eu pielea." Notarul, asezat intr-un colt, privea linistit la abate, spunindu-si: "Orice-ar face des Grassinii, averea mea, cea a fratelui meu si cea a nepotului meu se urca de fapt la un milion o suta de mii de franci. Des Grassinii au cel mult pe jumatate si mai au o fata; n-au decit sa ofere tot ce poftesc! Si mostenitoarea, si darurile tot ale noastre vor ramine intr-o buna zi." La opt si jumatate seara, doua mese erau intinse. Frumoasa doamna des Grassins izbutise sa-si aseze fiul linga Eugénie. Actorii acestei scene, plina de interes, desi vulgara in aparenta, fiecare cu cartoanele pestrite si cifrate, cu fisele de sticla albastra in mina, pareau ca asculta glumele batrinului notar, care nu scotea un numar fara sa nu pomeneasca o vorba hitra; dar de fapt toti se gindeau numai la milioanele domnului Grandet. Batrinul dogar privea cu vanitate penele trandafirii, proaspata toaleta a doamnei des Grassins, capul martial al bancherului; privea la presedinte, la abate, la notar si isi spunea: "Toti sint aici pentru banutii mei. Vin aici sa se plictiseasca pentru fata mea! Ehei! Numai ca fata mea nu va fi nici pentru unii, nici pentru altii, si toti indivizii astia imi slujesc de nada pentru pescuit!" Aceasta petrecere de familie, in acel vechi salon cenusiu, abia luminat de doua luminari; risetele lor, insotite de duruitul virtelnitei harnicei Nanon, si care nu erau sincere decit pe buzele Eugéniei sau ale maica-si, micimea aceasta legata de interese atit de mari; acea tinara fata, asemenea pasarilor, victime ale marelui pret la care sint puse fara s-o stie, si care se afla impresurata, inabusita de fatarnicele dovezi de prietenie ce-o amageau: totul dadea acestei scene o comica tristete. De altminteri nu e o scena din toate timpurile si de pretutindeni, dar redusa la cea mai simpla expresie? Figura lui Grandet, exploatind fatarnica fidelitate a celor doua familii, storcind din aceasta enorme foloase, domina si lumina drama. Nu era oare singurul zeu modern, in care crede lumea? Banul, in toata puternicia lui, exprimat printr-o singura imagine? Dulcile sentimente ale vietii nu ocupau acolo decit un loc neinsemnat; ele insufleteau numai trei inimi curate, cea a lui Nanon, a Eugéniei si a maica-si. Si cita ignoranta in nevinovatia lor, Eugénie si maica-sa nu stiau nimic despre averea lui Grandet, nu cunosteau rosturile vietii decit in lumina serbedelor lor inchipuiri si nici nu pretuiau, nici nu dispretuiau banul, fiind obisnuite sa se lipseasca de el. Simtamintele lor ranite fara sa-si dea seama, dar singerind totusi, secretul fiintei lor faceau din ele niste prea ciudate exceptii in acea adunare de oameni, a caror viata era numai si numai materiala. Groaznica soarta a omului! Orice fericire nu-i vine decit cu pretul unei ignorante oarecare. In clipa cind doamna Grandet cistiga un lot de optzeci de centime, cea mai mare miza dintre cele pontare in aceasta sala, si in vreme ce Nanon ridea de placere vazind-o pe stapina casei adunind acest fabulos cistig, o lovitura de ciocan rasuna la usa de afara cu atita vuiet, incit femeile zvacnira de pe scaunele lor. ― Nu-i cineva din Saumur cel care bate asa, rosti notarul. ― Cum pot sa izbeasca in halul asta? se mira Nanon. Vor cu tot dinadinsul sa ne sparga usa? ― Cine naiba sa fie? striga Grandet. Nanon lua unul din sfesnice si, insotita de Grandet, se duse sa deschida. ― Grandet, Grandet, striga nevasta lui, care, impinsa de un nelamurit sentiment de teama, se repezi spre usa salii. Toti jucatorii se uitara unii la altii. ― Daca am merge sa vedem ce-i? propuse domnul des Grassins. Lovitura asta de ciocan imi pare piaza-rea. Domnul des Grassins abia izbuti sa intrezareasca chipul unui tinar, insotit de hamalul mesageriilor, care ducea doua geamantane uriase si tira niste valize. Grandet se intoarse brusc catre nevasta si-i spuse; ― Doamna Grandet, du-te la jocul dumitale! Lasa-ma pe mine sa ma lamuresc cu domnul... Apoi trase cu zgomot usa odaii unde jucatorii, tulburati, isi reluara locurile, dar fara sa mai continue jocul. ― E cineva din Saumur, domnule des Grassins? il intreba sotia. ― Nu, e un calator. ― Nu poate veni decit de la Paris. ― Intr-adevar, spuse notarul, scotindu-si vechiul ceasornic, gros de doua degete si care semana cu o corabie olandeza, e ora noua. Al naibii! Diligenta cursei principale nu intirzie niciodata. ― Si e tinar domnul asta? intreba abatele Cruchot. ― Da, raspunse domnul des Grassins. Vine cu niste bagaje, care trebuie sa cintareasca cel putin trei sute de chile. ― De ce nu s-o fi intorcind Nanon?observa Eugénie. ― Nu poate fi decit o ruda de-a dumneavoastra, zise presedintele. ― Sa punem mizele, rosti blind doamna Grandet. Dupa glas am simtit ca domnul Grandet este contrariat: poate sa nu-i placa auzind ca vorbim despre afacerile lui. ― Domnisoara, zise Adolphe vecinei sale, trebuie sa fie varul dumneavoastra, Grandet, un tinar foarte frumos, pe care l-am cunoscut la balul domnului de Nucingen. Adolphe nu mai continua, maica-sa ii facu semn cu piciorul, cerindu-i cu glas tare zece centime pentru miza. ― N-ai de gind sa taci o data, prostanacule?! ii sufla apoi la ureche. In clipa aceea, Grandet se intoarse fara Nanon, ai carei pasi, impreuna cu ai hamalului, rasunara pe scari. Batrinul era urmat de calatorul care de cateva minute stirnise atita curiozitate si stapinea atit de viu cugetele, incit sosirea sa in aceasta casa si felul cum picase in mijlocul acestei lumi s-ar fi putut asemui cu acela al unui melc intr-un stup, sau cu al unui paun intr-o obscura gainarie de sat. ― Asaza-te linga foc, il indemna Grandet. Inainte de a se aseza, tinarul strain saluta foarte politicos adunarea. Barbatii se ridicara ca sa-i raspunda printr-o politicoasa plecaciune, iar femeile facura o ceremonioasa reverenta. ― Desigur, sinteti inghetat, domnule? il intreba doamna Grandet; poate ca veniti din...? ― Femeia, tot femeie! intrerupse batrinul podgorean, sfirsind citirea scrisorii pe care o tinea in mina. Lasati-l pe domnul sa se odihneasca. ― Dar, tata, poate ca domnul are nevoie de ceva... indrazni Eugénie. ― Are limba, raspunse cu asprime podgoreanul. Strainul fu singurul surprins de aceasta scena. Ceilalti erau deprinsi cu apucaturile despotice ale avarului. Totusi, dupa ce amindoua intrebarile si amindoua raspunsurile fura schimbate, strainul se scula de pe scaun, se aseza cu spatele la foc, ridica un picior ca sa-si incalzeasca talpa si raspunse Eugéniei: ― Iti multumesc, verisoara, am mincat la Tours. Si adause, uitindu-se la Grandet: Nu am nevoie de nimic, nu ma simt nicidecum obosit. ― Domnul vine din capitala? intreba doamna des Grassins. Domnul Charles, asa cum se numea fiul domnului Grandet din Paris, ridica, drept raspuns, un monoclu atirnat cu un lantisor de git, il puse la ochiul drept ca sa cerceteze ce se afla pe masa si persoanele care erau in jurul ei, se uita cu impertinenta la doamna des Grassins si ii spuse, dupa ce cuprinse totul cu privirea: ― Da, doamna. Joci loton, matusico, adause el catre doamna Grandet, te rog, urmeaza-ti jocul, prea e amuzant, ca sa-l intrerupi... "Eram sigura ca e varul", gindea doamna des Grassins, aruncindu-i mici ocheade. ― Patruzeci si sapte, striga batrinul abate. Dar marcheaza, doamna des Grassins, nu-i numarul dumitale? Domnul des Grassins puse o fisa peste cartonul sotiei sale, care, cuprinsa de triste presimtiri, nu-i slabea din ochi nici pe varul de la Paris, nici pe Eugénie, fara sa se mai sinchiseasca de loton. Din cind in cind, tinara mostenitoare arunca priviri furise verisorului sau, iar sotia bancherului putu lesne descifra un crescendo de uimire ori de curiozitate. Capitolul II VARUL DIN PARIS Domnul Charles Grandet, preafrumos june de douazeci si doi de ani, facea in momentul acela un ciudat contrast cu tipicarii provinciali, cam iritati de ifosele sale aristocratice, pe care toti le studiau ca sa aiba de ce ride. Aici e nevoie de o lamurire. La douazeci si doi de ani, tinerii sint inca asa de aproape de copilarie, incit lesne pot sa se dedea la copilarii. Astfel, poate, la o suta dintre dinsii s-ar fi gasit nouazeci si noua care sa se poarte aidoma cum se purta Charles Grandet. Cu citeva zile inainte de aceasta seara, tatal sau ii spusese sa plece pentru citeva luni la fratele lui din Saumur. Poate ca domnul Grandet din Paris se gindea la Eugénie. Charles, care venea in provincie pentru intiia oara, isi pusese in gind sa apara acolo sub infatisarea unui june la moda, sa bage in sperieti tinutul cu luxul sau, sa ramina de pomina si sa importe acolo toate inovatiile vietii pariziene, in sfirsit, intr-un cuvint, voia sa piarda la Saumur mai mult timp decit la Paris cu lustruitul unghiilor si sa afecteze excesiva pretiozitate a tinutei, pe care un tinar elegant o paraseste uneori pentru o delasare, ce nu-i lipsita nici ea de farmec. Charles isi aduse deci cel mai frumos costum de vinatoare, cea mai frumoasa pusca, cel mai frumos cutit, cea mai frumoasa geanta de vinatoare din Paris, isi aduse colectia sa de cele mai ingenioase jiletci: cenusii, albe, negre, de culoarea carabusului, cu reflexe aurii, cu paiete, tarcate, cu guler sal sau drept, cu revere, inchise pina la git, cu nasturi de aur. Isi aduse tot felul de gulere si de cravate la moda in acea epoca, isi mai aduse doua costume lucrate la Buisson si cea mai fina rufarie. Luase cu el si frumosul serviciu de toaleta de aur, primit de la mama lui in dar. Luase, in sfirsit, toate nimicurile de dandi, fara sa uite incintatoarea calimara, pe care i-o daduse cea mai dragalasa dintre femei ― cel putin pentru el ― care se chema Annette si care calatorea, plicticos si conjugal, cu sotul in Scotia, fiind victima unor banuieli, din a caror pricina trebuia sa-si sacrifice deocamdata fericirea, precum si o foarte frumoasa hirtie de scrisori, ca sa-i scrie din doua in doua saptamini. Carase in fine un mare transport de flecustete pariziene pe cit se poate de complet, unde, de la cravasa cu care se incepe un duel si pina la splendidele pistoale cizelate, cu care se incheie, nu lipsea nimic din toate uneltele ce slujesc unui tinar trindav ca sa-si ocupe viata. Tatal sau ii spusese sa calatoreasca singur si cit mai simplu; venise in cupeul diligentei, retinut numai pentru el, bucuros sa nu uzeze o minunata caleasca de drum, comandata anume pentru a intimpina pe draga sa Annette, marea doamna, care... etc.... si pe care trebuia s-o intilneasca in luna lui iunie la baile din Baden. Charles socotea ca va cunoaste o suta de persoane la unchiul sau, ca va vina in padurile lui, ca va duce in sfirsit acolo o viata de castel; nu stia ca avea sa-l gaseasca la Saumur, unde nu se oprise decit ca sa intrebe de drumul spre Froidfond; dar, aflind ca este in oras, crezu ca-l va gasi intr-un palat. Ca sa se infatiseze cit mai bine unchiului sau, fie la Saumur, fie la Froidfond, imbracase cel mai cochet costum de calatorie, de o simplicitate cautata, cel mai adorabil, ca sa intrebuintam cuvintul care in acea vreme rezuma perfectiunile desavirsite ale unui lucru sau ale unui om. La Tours, un frizer ii buclase frumosul par castaniu; se primenise si-si pusese o cravata neagra de satin, potrivita cu un guler rotund in asa fel, ca sa incadreze cit mai placut chipul sau alb si surizator. O redingota de calatorie, pe jumatate incheiata, ii stringea talia, lasind sa se vada o jiletca de casmir cu sal, sub care mai era o a doua jiletca, alba. Ceasornicul, abandonat cu neglijenta intr-un buzunar, era prins de butoniera cu un lantisor de aur. Pantalonii cenusii se incheiau pe laturi, unde broderii de matase neagra infrumusetau cusaturile, invirtea un bastonas, a carui maciulie de aur sculptata nu vatama nicidecum fragezimea manusilor cenusii, in sfirsit, cascheta era de un gust fara seaman. Un parizian, numai un parizian din cea mai inalta societate putea sa se imbrace asa, fara a parea caraghios, si sa dea o prestigioasa armonie tuturor acestor nimicuri, pe care de altfel le sustinea un aer brav, aerul unui tinar care are pistolete frumoase, un ochi sigur si o mai are si pe Annette. Acum, daca vreti sa va dati cumva seama de uimirea localnicilor din Saumur, cit si de aceea a tinarului parizian, daca voiti sa vedeti mai bine via stralucire pe care eleganta calatorului o arunca in mijlocul umbrelor sure din sala si al fetelor care completau tabloul de familie, incercati sa vi-i inchipuiti pe Cruchoti. Toti trei trageau tabac pe nas si nu se mai sinchiseau de mult sa scuture praful si stropii negri, ce le minjeau jaboul ingalbeni-telor camasi cu gulere botite. Cravatele lor moi se rasuceau ca fringhiile indata ce erau puse la git. Enorma cantitate de rufarie le ingaduia sa n-o spele decit o data la sase luni si s-o pastreze in fundul scrinurilor, lasind timpul sa-si imprime nuantele vinete si vechi. Era in ei o desavirsita imperechere a ursuzlicului si a mosnegariei. Chipurile lor, tot atit de vestede cit le erau hainele de ponosite, tot asa de zbircite ca si pantalonii lor, pareau uzate, scorojite si schimonosite. Neglijenta generala a celorlalte vesminte, toate desperecheate si fara prospetime, dupa cum sint indeobste straiele de provincie, unde oamenii, incetul cu incetul, nu se mai imbraca unii pentru altii si-si cruta perechea de manusi, se acorda aidoma cu nepasarea Cruchotilor. Oroarea de moda era singurul punct asupra caruia des Grassinii si Cruchotii se intelegeau de minune. De indata ce parizianul isi punea monoclul ca sa cerceteze ciudatul mobilier din sala, scindurile podelei, culoarea lemnariei pe care urmele lasate de muste ar fi fost de ajuns ca sa puncteze Enciclopedia metodica si Monitorul{14}, la clipeala jucatorii de loton isi ridicau nasul si-l priveau cu aceeasi minunare cu care ar fi contemplat o girafa. Domnul des Grassins si fiul sau, pentru care chipul si portul unui june la moda nu insemnau ceva chiar cu totul necunoscut, impartasisera totusi mirarea celorlalti, fie ca se aflau sub nelamurita inriurire a unui sentiment general, fie ca-i incuviintau si ei, spunind compatriotilor prin ocheade pline de ironie: ― Iata cum sint aia de la Paris! Toti puteau de altfel sa-l cintareasca si sa-l dramaluiasca in voie pe Charles, fara teama ca vor supara cumva pe stapinul casei. Grandet era absorbit de interminabila scrisoare pe care o tinea in mina si, ca s-o poata citi, luase singurul sfesnic de pe masa, fara sa se sinchiseasca de musafiri si de jocul lor. Eugénie, pentru care modelul unei asemenea perfectiuni, fie la port, fie la chip, ii era cu totul necunoscut, credea ca vede in varul sau o creatura coborita din regiunile serafice. Respira cu nesat adierile imprastiate de acest par lucios si buclat atit de gratios. Ar fi vrut sa poata atinge pielea catifelata a acestor frumoase si fine manusi. Invidia miinile mici ale lui Charles, tenul, fragezimea si delicatetea trasaturilor sale. In sfirsit, daca imaginea aceasta poate rezuma impresiile pe care spilcuitul tinar le-a stirnit in mintea unei fete nestiutoare, vesnic ocupata cu tiriitul ciorapilor, cu cirpitul hainelor lui tatine-sau si a carei viata se scursese numai sub acele tavanuri innegrite, fara a zari pe ulita lor tihnita mai mult de un trecator pe ceas ― infatisarea varului sau izbuti sa-i trezeasca in inima emotiile subtilei voluptati pe care le inspira unui tinar rapitoarele figuri de femei desenate de Westall in albumele englezesti si gravate de Finden{15} ― cu o dalta atit de maiastra, incit suflind asupra hirtiei, ti-e frica sa nu zboare cerestile aratari. Charles scoase din buzunar o batista brodata de marea doamna, care calatorea in Scotia. Vazind acea nespusa frumusete, migalita cu atita drag in ceasurile pierdute pentru dragoste, Eugénie se uita la varul ei ca sa afle daca o va folosi intr-adevar. Manierele lui Charles, gesturile lui, felul in care-si punea monoclul, impertinenta-i afectata, dispretul pentru caseta care facuse atita bucurie bogatei mostenitoare si pe care el o gasea, nici vorba, sau fara valoare, sau ridicola, in sfirsit, tot ce-i supara pe Cruchoti sau pe des Grassini ei ii placea asa de mult, incit inainte de a inchide ochii avea sa viseze multa vreme la asemenea minune de var. Numerele erau trase cu foarte mare incetineala, iar nu dupa mult, jocul de loton se sfirsi. Uriasa Nanon intra si spuse cu glas tare: ― Doamna, trebuie sa-mi dati rufarie, ca sa astern patul pentru domnul. Doamna Grandet iesi dupa Nanon. Doamna des Grassins spuse atunci in soapta: ― Sa ne luam banii si sa lasam jocul. Fiecare isi lua inapoi, cei doi gologani din ciuntita farfurioara, unde ii pusese; apoi adunarea se ridica si cu totii se indreptara spre foc. ― Ati ispravit? intreba Grandet, fara sa-si ridice ochii de pe scrisoare. ― Da, da, raspunse doamna des Grassins, asezindu-se linga Charles. Eugénie, minata de una din acele porniri ce incoltesc in inima tinerelor fete cind un simtamint necunoscut se infige in ea pentru intiia oara, parasi masa pentru a se duce sa dea o mina de ajutor mamei si lunganei Nanon. Daca ar fi fost descusuta de un iscusit duhovnic, i-ar fi marturisit fara indoiala ca nu se gindea nici la mama, nici la Nanon, ci era chinuita de arzatoarea dorinta de-a avea grija de varul ei, de a-i inspecta odaia, sa mai puna acolo vreun lucrusor, sa inlature orice neiertata uitare, sa prevada totul, ca sa-i faca odaia cit mai primitoare si mai eleganta. Eugénie se si credea singura fiinta in stare sa inteleaga gusturile si gindurile acestui verisor. Intr-adevar, din fericire, sosi la timp pentru a dovedi mamei si lui Nanon, care se intorceau crezind ca totul e gata, ca tocmai totul era inca de facut, ii dadu spatoasei Nanon ideea sa incalzeasca cearsafurile cu jaratic; ea insasi acoperi vechea fata de masa cu alta mai mica si porunci lui Nanon s-o schimbe in fiecare dimineata. Convinse pe maica-sa de nevoia unui foc in camin si o facu pe Nanon sa aduca, fara sa spuna parintelui sau, un brat mare de lemne si sa-l puna in coridor. Dadu fuga intr-un suflet sa caute intr-unul din unghere o veche tava de lac, ramasa din mostenirea lasata de batrinul domn de la Bertelliere, lua totodata un pahar de cristal in sase muchii, o lingurita despoleita, o carafa antica, pe care se aflau gravati niste amorasi, si puse triumfal totul pe un colt al caminului, intr-un sfert de ceas ii venisera mai multe ginduri decit de-a lungul intregii sale vieti. ― Mama, spuse ea, verisorul n-o sa poata indura mirosul luminarii de seu. Daca am cumpara una de ceara?... Usoara ca o pasare, alerga si scoase din punga cinci franci, pe care-i primise pentru cheltuielile ei din cursul lunii. ― Tine, Nanon, spuse, du-te repede. ― Dar ce-o sa spuna tata? Aceasta intrebare teribila tisni de pe buzele doamnei Grandet cind isi vazu fiica inarmata cu o veche zaharnita de Sevres, adusa din castelul de Froidfond de catre Grandet. ― Si de unde o sa iei zahar? Tu esti nebuna? ― Mama, Nanon va cumpara si zahar si luminare. ― Dar tata? ― S-ar cuveni oare ca nepotul lui sa nu poata bea un pahar de apa cu zahar? De altfel, tata nici n-are sa bage de seama. ― Tatal tau vede tot! spuse doamna Grandet clatinind din cap. Nanon sovaia; ea isi cunostea bine stapinul. ― Dar pleaca odata, Nanon, doar e ziua mea! Nanoi izbucni intr-un hohot gros auzind prima gluma pe care o facuse vreodata tinara sa stapina si se supuse, in timp ce Eugénie si maica-sa se trudeau sa orinduiasca cit mai placut odaia hotarita de domnul Grandet pentru nepotul lui. Charles era tinta atentiilor doamnei des Grassins, care-i facea avansuri. ― Trebuie sa aveti mult curaj, domnule, rosti ea, ca sa parasiti placerile capitalei tocmai in timpul iernii pentru a veni sa locuiti la Saumur. Dar, daca nu va inspaimintam prea mult, veti vedea ca pe-aici se poate si petrece. Spunind acestea, ii arunca o adevarata ocheada de provincie, unde de obicei femeile pun atita rezerva si prudenta in ochi, incit comunica si altora acea lacoma ispita a fetelor bisericesti, pentru care orice placere pare sau un furt, sau un pacat. Charles se simtea atit de stingherit in aceasta incapere, atit de departe de maretul castel si de traiul fastuos pe care isi inchipuise ca le va gasi la unchiul sau, incit, uitindu-se mai cu luare-aminte la doamna des Grassins, intrevazu, in cele din urma, o intrupare pe jumatate stearsa a figurilor pariziene. Raspunse deci cit mai dragut la acest soi de invitatie pornita de Ia dinsa si incepu o convorbire, in care doamna des Grassins glasuia mai mult in soapta, potrivindu-si treptat vocea in armonie cu natura destainuirilor sale. Exista si in Charles, si in ea aceeasi nevoie de confidente reciproce. Dupa citeva clipe de sporovaiala cocheta si de glumiri serioase in fond, iscusita provinciala izbuti sa-i strecoare, crezind ca nu e auzita de ceilalti, fiindca vorbeau toti in timpul acesta despre vinzarea vinului, la care se gindea pe atunci intreg tinutul Saumurului: ― Domnule, daca vreti sa ne faceti cinstea de a veni la noi, veti face tot atita placere sotului meu, cit si mie. Salonul nostru este singurul din Saumur unde veti gasi reunite la un loc si marele negot, si nobilimea: apartinem acestor doua lumi, care nu vor sa se intalneasca decit la noi, pentru ca se petrece bine. Barbatul meu, o pot spune cu mindrie, e tot atit de pretuit si de unii, si de altii. Voi face in asa fel, incit sa uitati plictiseala pe care o veti simti aici. Daca o sa stati tot la domnul Grandet, ce o sa faceti, Doamne sfinte?! Unchiul dumneavoastra e un om zgircit, care nu se gindeste decit la pivnitele lui; matusa dumneavoastra e o femeie bisericoasa, care nu e in stare sa lege doua idei, si verisoara dumneavoastra e o prostuta fara educatie, comuna, fara zestre si care-si petrece viata cirpind. "E foarte bine femeiusca asta!" isi spuse Charles Grandet in sine, raspunzind mofturilor doamnei des Grassins. ― Mi se pare, nevestico, ca vrei sa-l acaparezi pe domnul, spuse rizind pintecosul si marele bancher. La aceasta vorba, notarul si presedintele aruncara cuvinte mai mult sau mai putin rautacioase; dar abatele ii privi cu un aer siret si le rezuma gindurile, tragindu-si priza de tabac si oferind mai departe tabachera. ― Cine mai bine decit doamna ar putea face domnului onorurile Saumurului? ― Ei, asta-i! Ce vrei sa spui, domnule abate? intreba domnul des Grassins. ― O spun in cel mai magulitor inteles pentru dumneata, pentru doamna si pentru domnul, adause vulpoiul batrin, intorcindu-se catre Charles. Fara sa para ca ia aminte, abatele Cruchot stiuse sa ghiceasca numaidecit convorbirea dintre Charles si doamna des Grassins. ― Domnule, ii spuse in cele din urma Adolphe lui Charles, cu un glas ce voia sa para nestingherit, nu stiu daca va mai aduceti aminte de mine... Am avut placerea sa stam fata in fata la un bal dat de domnul baron de Nucingen. ― Asa e, domnule, asa e! raspunse Charles, surprins ca se vedea tinta tuturor atentiilor. ― Domnul e fiul dumneavoastra? intreba el pe doamna des Grassins. Abatele se uita viclean la mama. ― Da, domnule, spuse ea. ― Atunci, trebuie sa fi fost foarte de tinar la Paris relua Charles adresindu-se lui Adolphe. ― Ce vrei, domnule?! spuse abatele, ii trimitem in Babilon de cum sint intarcati. Doamna des Grassins il sfredeli pe abate cu o privire neasteptat de patrunzatoare. ― Trebuie sa vii in provincie, spuse el, ca sa vezi femei de treizeci si ceva de ani atit de fragede ca doamna, dupa ce au baieti aproape licentiati in drept. Mi se pare ca mai traiesc inca ziua cind tinerii si doamnele se urcau pe scaune ca sa va vada dansind la bal, doamna, adauga abatele intorcindu-se catre adversarul sau de sex feminin. Pentru mine, succesele dumneavoastra parca au fost ieri... "Ah! javra batrina! exclama in sine doamna des Grassins. Mi-a ghicit cumva gindul?" "Pare-se ca voi avea mare succes la Saumur", isi spunea in vremea aceasta Charles, deschizindu-si redingota, punindu-si mina in jiletca si aruncind priviri in jurul lui pentru a imita poza lordului Byron, asa cum e infatisat de Chantrey{16}. Lipsa oricarei atentii a lui mos Grandet la toate acestea, sau mai bine zis preocuparea in care il cufundase lectura scrisorii nu scapa nici notarului, nici presedintelui, amindoi cautind sa-i ghiceasca cuprinsul dupa miscarile de-abia intrezarite pe chipul unchiasului, puternic luminat, in acea clipa, de flacara luminarii. Pod-goreanul nu izbutea decit anevoie sa-si pastreze obisnuitul calm al fizionomiei sale. De altfel, fiecare ar fi putut intelege cit de afectata era seninatatea domnului Grandet citind fatala scrisoare de mai jos: "Draga frate, Iata, se implinesc aproape douazeci si trei de ani de cind nu ne-am vazut. Casatoria mea a fost prilejul ultimei noastre intrevederi, dupa care ne-am despartit voiosi unul de altul. Desigur, nu puteam sa-mi inchipui in acea vreme ca vei fi intr-o buna zi singurul sprijin al familiei mele, a carei prosperitate te bucura atunci. Cind vei avea in miini scrisoarea aceasta, n-am sa mai fiu pe lume. In starea in care ma aflu nu vreau sa supravietuiesc rusinii unui faliment. M-am mentinut pe marginea prapastiei pina in clipa din urma, nadajduind mereu sa ies la suprafata. Acum trebuie sa cad. Falimentele reunite ale agentului meu de schimb si ale notarului meu Roguin, imi rapesc ultimele resurse, nemailasindu-mi nimic. Am durerea de a datora aproape patru milioane, fara sa pot oferi mai mult decit douazeci si cinci la suta ca activ. Vinurile inmagazinate de mine sufera acum scaderea ruinatoare pe care a pricinuit-o belsugul si calitatea recoltei voastre. Peste trei zile Parisul va spune: «Domnul Grandet a fost un pungas». Ma voi culca in mormint, eu, omul cinstit, infasurat intr-un lintoliu de infamie. Rapesc fiului meu si numele, pe care il patez, si averea mamei sale. Acest nenorocit copil, pe care il ador, nu stie nimic despre asta. Ne-am spus din toata inima adio. El nu stia, din fericire, ca ultimele palpitari ale vietii mele se topeau in acest ramas bun. Nu ma va blestema oare intr-o zi? Frate, frate, blestemul copiilor nostri este inspaimintator! Ei pot face apel impotriva blestemului nostru, dar al lor este irevocabil. Grandet, esti mai in virsta decit mine, trebuie sa ma ocrotesti: fa ca Charles sa nu arunce un cuvint greu pe mormintul meu! Frate, daca ti-as scrie cu singele si lacrimile mele, n-as putea sa pun mai multa durere in aceasta scrisoare, caci as plinge, as singera, as muri si n-as mai suferi, dar sufar si vad moartea cu ochii uscati, iata-te, deci, tatal lui Charles! Nu are rude dinspre mama, si tu stii de ce. Pentru ce nu m-am supus prejudecatilor sociale? Pentru ce am cedat dragostei?! De ce m-am casatorit cu fata naturala a unui mare senior? Charles nu mai are familie. O, nenorocitul meu fiu! fiul meu!... Asculta, Grandet, nu vin sa te rog pentru mine; de altfel, averea ta s-ar putea sa nu fie destul de insemnata pentru o ipoteca de trei milioane; dar pentru fiul meu! Tine bine minte, draga frate, ca miinile mele care te implora s-au impreunat gindindu-ma la tine. Grandet, iti incredintez pe Charles cu limba de moarte, in sfirsit, privesc pistoalele fara durere, gindindu-ma ca tu ii vei tine loc de tata. Charles m-a iubit mult, am fost atit de bun cu el, i-am facut intotdeauna pe plac: nu ma va blestema. De altfel ai sa vezi: e blind, seamana mama-si, nu-ti va pricinui nici un necaz. Bietul copil! Obisnuit sa se bucure de avere, nu cunoaste lipsurile ce le-am dus si unul si altul in vremea saraciei noastre de la inceput... Si iata-l ruinat, singur. Da, toti prietenii il vor ocoli, si eu voi fi cauza umilintelor sale. Ah! Cum as vrea sa am bratul atit de tare, ca sa-l trimit cu o singura lovitura in cer, linga maica-sa... Nebunie! Ma intorc la nenorocirea mea, la a lui Charles. Ti l-am trimis deci ca sa-i faci cunoscute si moartea mea, si soarta lui in viitor. Fii un tata pentru el, dar un tata bun. Nu-l smulge asa, deodata, din viata lui de huzur: l-ai ucide.I1 rog in genunchi sa renunte la creantele pe care, in calitatea-i de mostenitor al mamei sale, le-ar putea folosi impotriva mea. Dar aceasta e o rugaminte de prisos: are onoare si-si va da seama ca nu trebuie sa se uneasca cu creditorii mei. Fa-l la vreme sa renunte la mostenirea mea. Arata-i asprele conditii de viata in care il arunc; si daca-mi va pastra dragoste, spune-i in numele meu ca pentru el nu va fi pierdut totul. Da, munca ce ne-a salvat pe noi amindoi, poate sa-i inapoieze averea ce i-o rapesc si, daca vrea, sa asculte sfatul tatalui sau, care pentru el ar dori sa iasa o clipa din mormint, indemnindu-l sa plece, sa se duca in Indii! Frate, Charles e un tinar cinstit si viteaz: acorda-i un imprumut, ar indura mai bine moartea decit sa nu-ti inapoieze primii bani pe care i-i vei imprumuta, caci o sa-i imprumuti, Grandet! Altfel vei avea remuscari. Ah! daca copilul meu nu va gasi la tine nici dragoste, nici sprijin, voi cere in vesnicie razbunarea lui Dumnezeu pentru rautatea inimii tale! Daca scapam vreo citeva valori, as fi putut sa-i dau ceva din bunul mamei sale, dar platile de la sfirsitul lunii mi-au inghitit toate resursele. N-as fi vrut sa mor lasind in nesiguranta soarta copilului meu; as fi vrut sa simt fagaduinte solemne in caldura miinii tale, care m-ar fi incalzit nitel; dar nu mai am vreme. In timp ce Charles calatoreste, sint nevoit sa-mi inchei bilantul. Caut sa dovedesc prin buna-credinta care m-a calauzit in toate afacerile ca in nenorocirea mea nu e nici vina, nici necinste. Nu inseamna oare asta ca tot lui Charles ii port de grija? Adio, draga frate. Sa ai parte de toate binecuvantarile Domnului pentru marinimoasa ocrotire pe care ti-o cer si pe care vei primi-o, nu ma indoiesc. Va rasuna vesnic un glas, care se va ruga pentru tine in lumea unde ne vom duce cu totii intr-o zi si unde eu am si ajuns acum." VICTOR GUILLAUME GRANDET ― Stati la taclale? intreba mos Grandet impaturind scrisoarea pe aceleasi indoituri si punind-o in buzunarul jiletcii. Privi la nepot cu un aer umil si sfielnic, sub care isi ascundea calculele si tulburarea. Te-ai incalzit? ― De minune, draga unchiule. ― Ei, dar unde sint femeile? intreba unchiul, uitind cu totul ca nepotul avea sa doarma la el. In clipa aceea Eugénie si doamna Grandet se intoarsera. ― S-a rinduit totul sus? le intreba batrinul recapatindu-si calmul. ― Da, tata. ― Ei bine, nepoate, daca esti ostenit, Nanon o sa te conduca in odaia dumitale. Fireste, nu e un apartament de domnisor! Dar vei ierta pe niste bieti podgoreni, care n-au nici o lascaie. Darile ne inghit totul. ― Nu vrem sa fim indiscreti, Grandet! lua cuvintul bancherul. Poate ai de stat la taifas cu nepotul, noi va spunem noapte buna. Pe miine. La aceste vorbe, adunarea se ridica si fiecare facu in felul lui cite o reverenta. Batrinul notar se duse sa-si caute lanterna linga usa si o aprinse, ca sa-i insoteasca pe des Grassini. Doamna des Grassins nu prevazuse intimplarea ce trebuia sa puna prea devreme capat acestei seri, asa ca servitorul inca nu-i venise. ― Vreti sa-mi faceti onoarea, doamna, sa primiti bratul meu? o intreba abatele Cruchot pe doamna des Grassins. ― Multumesc, domnule abate. Am pe fiul meu, raspunse ea taios. ― Doamnele nu risca sa se compromita cu mine, spuse abatele. ― Da bratul domnului Cruchot, o indemna sotul. Abatele o lua indestul de sprinten inainte impreuna cu frumoasa doamna, pentru a se afla la citiva pasi departare de grup. ― E foarte bine tinarul acesta, doamna, spuse el, stringindu-i bratul. Adio panere, culesul e gata.... Trebuie sa va luati ramas bun de la domnisoara Grandet, Eugénie va fi a parizianului. In afara daca verisorul n-o fi indragostit de vreo pariziana, fiul dumneavoastra Adolphe va avea de-a face cu un rival dintre cei mai... ― N-aveti nici o grija, domnule abate. Tinarului nu-i va trebui mult sa vada ca Eugénie e o gisculita si o fata fara nici o fragezime. N-ati bagat de seama? Asta-seara era galbena ca o gutuie. ― Poate ati si spus-o varului? ― Si adica de ce sa nu i-o fi spus? ― Asezati-va mereu linga Eugénie, doamna, si nu veti avea prea multe de spus acestui tinar impotriva verisoarei sale; va face singur o comparatie, care... ― Pina una, alta, mi-a fagaduit ca va lua poimiine masa la noi. ― Ah, doamna, daca ati vrea... spuse abatele. ― Ce sa vreau, domnule abate? N-ai de gind cumva sa-mi dai cine stie ce sfaturi perfide? N-am ajuns la virsta de treizeci si noua de ani cu o reputatie fara pata, slava Domnului, ca sa ma fac de ris, chiar daca mi s-ar fagadui imparatia Marelui Mogol. Sintem si unul, si altul la virsta cind cunoastem tilcul vorbelor. Pentru o fata bisericeasca, ai niste idei cam nastrusnice. Ei! Asta e ceva vrednic de Faublas{17}. ― Asadar, l-ati citit pe Faublas? ― Nu, domnule abate, voiam sa spun Legaturile primejdioase{18}. ― Ah. Aceasta carte e infinit mai morala, spuse abatele rizind. Dar ma credeti tot atit de pervers ca si un tinar din vremurile noastre. Voiam doar sa va... ―... Indrazniti a spune ca n-ati avut de gind sa ma indemnati la lucruri ticaloase? Nu-i limpede? Daca tinarul acesta, care la drept vorbind e foarte bine, mi-ar face curte, nu s-ar mai gindi la verisoara lui. La Paris, stiu, sint unele mame care se sacrifica si in acest fel pentru fericirea si bunastarea copiilor lor. Dar aici, domnule abate, sintem in provincie. ― Da, doamna. ― Si, relua ea, eu n-as dori, nici chiar Adolphe n-ar dori, o suta de milioane cistigate cu asemenea pret. ― Doamna, dar n-am vorbit de o suta de milioane. Ispita ar fi fost in acest caz poate mai presus de puterile noastre, si ale unuia, si ale altuia. Cred numai ca o femeie onesta poate sa-si ingaduie, cu ginduri bune, mici cochetarii, fara urmare, care fac parte din indatoririle mondene si care... ― Credeti? ― Nu trebuie oare, doamna, sa incercam a ne face agreabili unii altora? Ingaduiti-mi sa-mi sterg nasul. Va incredintez, doamna, ca va privea cu un aer mult mai magulitor decit pe mine; dar il iert pentru faptul ca prefera batrinetii frumusetea. ― E limpede, spunea presedintele cu vocea lui groasa, ca domnul Grandet din Paris si-a trimis feciorul la Saumur cu intentii absolut matrimoniale... ― Dar, atunci, varul n-ar fi picat pe neasteptate, raspunse notarul. ― Asta nu inseamna nimic, zise domnul des Grassins. Grandet e un om ascuns. ― Dragul meu des Grassins, l-am poftit pe tinar la noi la masa. Va trebui sa-i inviti pe domnul si pe doamna de Larsoniere si pe sotii du Hautoy, impreuna cu frumoasa domnisoara du Hautoy. Numai de s-ar gati cum trebuie in ziua aceea! Din gelozie, mamitica o imbraca grozav de pocit!... Nadajduiesc, domnilor, ca ne veti face cinstea sa veniti! adauga ea oprind grupul, pentru a se intoarce catre cei doi Cruchoti. ― Iata-va acasa, doamna, spuse notarul. Dupa ce se ploconira in fata des Grassinilor, cei trei Cruchoti intrara la ei acasa, punind la bataie tot acel geniu de analiza al provincialilor pentru a cerceta pe toate fetele marele eveniment din acea seara, care schimba pozitiile respective ale Cruchotilor si ale des Grassinilor. Admirabilul bun-simt care cirmuia actiunile acestor mari calculatori ii facu si pe unii, si pe altii sa inteleaga nevoia unei aliante de moment impotriva dusmanului comun. Nu trebuia oare ca impreuna s-o impiedice pe Eugénie sa se indragosteasca de verisor, si pe Charles sa se gindeasca la verisoara lui? Va putea sa reziste oare parizianul insinuarilor viclene, calomniilor mieroase, clevetirilor pline de laude, tagaduielilor naive ce aveau sa roiasca neincetat in jurul lui ca sa-l ameteasca? Cind cele patru rubedenii ramasera singure in sala, domnul Grandet ii spuse nepotului: ― Trebuie sa ne culcam. E prea tirziu pentru a vorbi despre treburile ce te-au adus aici; miine vom gasi un ceas prielnic. Aici luam micul dejun la ora opt. La prinz mincam o fructa, o bucatica de piine si bem un pahar de vin alb; apoi cinam ca parizienii, la ora cinci. Asta e rinduiala. Daca vrei sa vezi orasul sau imprejurimile, esti liber, ca pasarea cerului. O sa ma ierti daca treburile mele n-o sa-mi ingaduie sa te intovarasesc mereu. Ai sa auzi poate spunindu-se aici ca sint bogat: "Domnul Grandet asa, domnul Grandet pe dincolo! Ii las sa vorbeasca, palavrele lor nu-mi zdruncina creditul. Dar n-am nici un ban si robesc, la virsta mea, ca o calfa care n-are alta avutie decit un hleab de unealta si doua brate vinjoase. Iti vei da poate singur seama curind cit pretuieste un ban cistigat cu sudoarea fruntii. Ei, Nanon, adu luminarile! ― Nadajduiesc, draga nepoate, ca vei gasi tot ce ai nevoie, adauga doamna Grandet. Iar daca o sa-ti lipseasca ceva, o poti striga pe Nanon. ― Scumpa mea matusa, nu cred ca voi avea nevoie de nimic, mi-am adus tot ce-mi trebuie. Ingaduie-mi sa-ti urez noapte buna, de asemenea si tinerei mele verisoare. Charles lua din miinile lui Nanon o luminare de ceara, o luminare de Anjou, dar asa de galbuie, asa de invechita de cind zacea in pravalie si semanind asa de mult cu una de seu, incit domnul Grandet nici nu baga de seama nemaipomenita risipa. ― Sa-ti arat drumul, spuse omul nostru. In loc sa-l conduca pe usa de sub bolta, Grandet ii facu onoarea sa treaca prin coridorul care despartea sala de bucatarie. O usa dubla cu geam oval inchidea acest coridor spre scara ca sa nu razbeasca frigul inauntru. Dar iarna, viscolul suiera virtos prin toate ungherele si, in ciuda altilor care astupau crapaturile, abia de se mai pastra o ramasita de caldura. Nanon se duse sa puna zavorul la poarta, inchise usa salii si dadu in grajd drumul din lant unui ciine lup, al carui glas era asa de ragusit, ca parea bolnav de laringita. Zavodul, de o ferocitate cumplita, n-o cunostea decit pe Nanon. Aceste doua fapturi ale cimpurilor se intelegeau de minune. Cind Charles vazu zidurile ingalbenite si afumate ale custii, unde scara putreda scirtiia sub pasii batrinului, dezmeticirea lui merse rinforzando. I se paru ca se afla intr-un cotet de pasari. Matusa si verisoara, spre care se intorsese ca sa citeasca o lamurire pe fetele lor, erau insa atit de obisnuite cu scara aceea, incit, nebanuind nici pe departe pricina uluirii lui, i-au luat amindoua privirea drept o expresie amicala si-i raspunsera cu un suris dragalas, care-l scoase din fire. "Ce naiba m-a trimis tata sa fac aici?" se intreba in sine. Ajuns la primul cat, zari trei usi fara pervazuri, vopsite in rosu etrusc: usi afundate in zidul prafuit si ferecate cu scoabe de fier, ghintuite cu piroane, care se prelungeau in chip de faclie, ca si clampele incuietorilor. Una din aceste usi, care se gasea la capatul scarii si care dadea in odaia asezata deasupra bucatariei, era zidita. Nu se putea patrunde acolo decit prin odaia lui Grandet, aceasta incapere servindu-i de birou. Singura ferestruica pe unde intra lumina zilei se afla aparata din afara cu gratii de fier. Nimeni, nici chiar doamna Grandet, nu avea voie sa intre acolo; unchiasul nostru voia sa ramina singur, ca un alchimist in fata cuptorului. Acolo, fara indoiala, isi aranjase cu dibacie cine stie ce tainita, acolo isi ingramadise titlurile de proprietate, acolo atirnau balantele pentru dramaluirea aurului, acolo se ticluiau in puterea noptii chitantele, recipisele, socotelile intr-un chip asa de desavirsit, incit oamenii de afaceri, vazindu-l pe Grandet intotdeauna pregatit pentru toate, erau in drept sa creada ca are la ordinele lui o stima sau un diavol. Acolo, fara indoiala, cind sforaia Nanon de se zdruncinau podelele, cind ciinele lup statea de straja si casca in ograda, cind doamna si domnisoara Grandet dormeau tun, acolo se inchidea batrinul dogar ca sa alinte, sa mingiie, sa cloceasca, sa incalzeasca, sa-si stringa la piept aurul. Zidurile erau groase, obloanele oarbe. Numai el avea cheia acestui laborator, in care se spunea ca isi consulta planurile, unde se aflau insemnati pina la unul toti pomii sai fructiferi si unde isi consemna in cifre toate produsele, pina la cel din urma butuc de vie si pina la ultima surcea. Intrarea de la odaia Eugéniei era fata in fata cu aceasta usa astupata. Apoi, la capatul catului se gasea apartamentul celor doi soti, care ocupa toata fatada casei. Doamna Grandet isi avea iatacul alaturat de cel al Eugéniei, in care se putea intra printr-o usa cu geamuri. Odaia stapinului casei era despartita de a sotiei printr-un perete subtire, si de tainicul cabinet, printr-un zid gros. Mos Grandet isi asezase nepotul la al doilea cat, in mansarda de deasupra camerei sale, asa ca sa-l auda daca i-ar fi venit pofta sa iasa din odaie si sa umble incoace si incolo. Cind au ajuns in mijlocul coridorului, Eugénie si maica-sa isi dadura sarutarea de culcare; apoi, dupa citeva cuvinte de noapte buna spuse lui Charles cu raceala pe buze, dar cu tot focul din inima fetei, amindoua intrara in odaile lor. ― Iata-te la tine, nepoate, ii spuse mos Grandet lui Charles, deschizindu-i usa. Daca vei fi vrind cumva sa iesi, cheam-o pe Nanon. Afla ca fara ea ciinele te-ar sfisia in bucati, fara sa te mai intrebe! Somn usor! Ha! ha! doamnele ti-au facut si focul! relua el. In aceeasi clipa lungana Nanon se ivi, aducind o incalzitoare pentru asternut. ― Alta si mai buna! bodogani Grandet. Ce? Crezi ca nepotu-meu e lauza? Hai, du jaragaiul inapoi, Nanon! ― Dar, domnule, asternutu-i sloi de gheata, si domnisorul e plapind, cu adevarat ca o cuconita. ― Fie, treaca, fiindca asa ti-ai pus in cap! incuviinta Grandet, impingind-o de umeri. Dar baga de seama sa nu dai foc! Apoi zgircitul cobori, bombanind cuvinte neintelese. Charles ramase naucit in mijlocul bagajelor sale. Dupa ce-si arunca ochii la zidurile acelei odai mansardate, impodobita cu hirtie galbena si inflorata, cu care indeobste sint tapetate circiumile; la soba de piatra, al carei aspect iti baga frigul pina in maduva oaselor; la scaunele de lemn, captusite cu nuiele lustruite, si care pareau sa aiba mai mult de patru colturi; la noptiera deschisa, unde ar fi putut incapea un sergent de vinatori; la pirpiriul laicer asternut linga patul cu baldachin, ale carui perdele tremurau gata sa cada, dumicate de viermi, se uita tinta la uriasa Nanon si-i spuse: ― Ei, dracie! Asculta, draga mea, ma aflu cu adevarat la domnul Grandet, fostul primar al Saumurului, fratele domnului Grandet din Paris? ― Da, domnule, va aflati la un domn foarte primitor, foarte blajin, foarte cumsecade. Vreti sa va ajut la desfacutul geamantanelor? ― Desigur ca vreau, batrine veteran! Nu cumva ai servit in marina garzii imperiale? ― He! he! he!... facu Nanon, ce-o mai fi si asta, marina garzii? E sarata? Merge pe apa? ― Scoate-mi halatul de casa din geamantanul asta!... Uite cheia. Nanon ramase cu gura cascata vazind un halat de matase verde cu flori de fireturi si cu desene antice. ― Va imbracati cu asta ca sa va culcati? intreba ea. ― Da. ― Sfinta Fecioara! Ce mai fata de altar s-ar face din asa ceva pentru parohie! Scumpul meu domnisor, daru-ieste-o bisericii, iti vei mintui sufletul, pe cind pastrind-o ti-l vei prapadi. Vai ce dragut esti asa! Am s-o chem pe domnisoara, sa te vada. ― Hai, Nanon, de vreme ce Nanon te cheama, hai, taci odata! Lasa-ma sa ma culc, voi rindui miine bagajele! Si daca halatul meu iti place atit de mult, iti vei mintui tu sufletul. Sint prea bun crestin ca sa nu ti-l dau la plecare si sa faci din el ce-ti pofteste inima. Nanon ramase incremenita, uitindu-se la Charles, fara a se incumeta sa creada ce-i auzeau urechile. ― Sa-mi dai mie minunea asta fara pereche?! rosti dinsa, luindu-si talpasita. Domnul acesta a si inceput sa viseze. Buna seara! ― Noapte buna, Nanon... "Ce caut eu aici? se intreba Charles adormind. Tata nu-i un om sa umble dupa cai verzi pe pereti; calatoria mea trebuie sa aiba un scop... Ss. Pe miine treburile serioase, cum a spus nu mai stiu ce natarau de grec". "Sfinta Fecioara. Ce dragut mai e verisorul", isi spunea Eugénie, oprindu-se din rugaciunea pe care, in acea seara, n-o mai ispravi. Doamna Grandet se culca fara sa se gindeasca la nimic. Prin usa de comunicatie din mijlocul peretelui, il auzea pe zgircit plimbindu-se de-a lungul si de-a latul odaii. Asemenea tuturor femeilor timide, invatase pe de rost firea sotului si stapinului sau. Ca pescarusul, care presimte furtuna, banui, dupa imperceptibile semne, vijelia launtrica ce-l framinta pe Grandet. Si, pentru a folosi propria sa expresie, atunci facea pe moarta. Grandet se uita la usa cabinetului, captusita cu tabla pe dinauntru, spunindu-si: "Ce idee nastrusnica pe frate-meu sa ma pricopseasca cu odorul lui. Frumoasa mostenire! N-am de unde da nici douazeci de scuzi. Dar ce sint douazeci de scuzi pentru coconasul asta, care se zgiia cu lornieta la barometrul meu ca si cum ar fi vrut sa-l dea pe foc?!" Gindindu-se la consecintele acestui dureros testament, Grandet era poate mai agitat decit fratele sau in clipa cind ii scrisese. "Chiar sa-mi dea oare halatul acela tesut cu aur?" se intreba Nanon, adormind gata infasurata in fata ei de altar, ca sa viseze flori, covoare, damascuri pentru intiia oara in viata ei, asa cum Eugénie visa vis de iubire. Capitolul III DRAGOSTE DE PROVINCIE In nevinovata si monotona viata a tinerelor fete bate un ceas incintator, cind soarele le umple inima cu raze, cind floarea le sopteste ginduri, cind bataile repezi ale inimii impartasesc mintii rodnica lor caldura si topesc gindurile intr-o nelamurita dorinta: zi de inocenta melancolie si de suave bucurii! Cind copiii incep sa vada, surid; cind o fata intrezareste sentimentul in natura, suride, cum suridea in pruncie. Daca lumina e prima dragoste a vietii, dragostea nu este oare lumina inimii? Clipa sorocita sa patrunda taina celor pamintesti sosise pentru Eugénie... Deprinsa a se trezi o data cu zorile, ca toate fetele din provincie, ea se scula dis-de-dimineata; isi ispravi rugaciunile si incepu sa-si faca toaleta, indeletnicire care de acum inainte avea sa capete un sens. Mai intii, isi netezi parul castaniu, isi incolaci pe crestet cozile bogate cu cea mai mare grija, ca nu cumva sa scape din ele vreo suvita, si isi fauri o pieptanatura simetrica, menita sa puna in lumina timida candoare a chipului, imbinind simplitatea podoabei cu naivitatea trasaturilor. Apoi, spalindu-si de citeva ori miinile cu apa rece, care ii inasprea si-i inrosea pielea, isi privi frumoasele brate rotunde si se intreba ce-o fi facind verisorul de are miini atit de albe si de moi, cu unghii atit de ingrijite, isi puse ciorapi noi si cele mai frumoase incaltari, innoda strins sireturile ghetelor, fara a sari vreo gaura. In fine, pentru prima oara in viata ei, dori sa arate cit mai bine, descoperi ce inseamna sa ai o rochie noua, bine croita si care sa te faca mai atragatoare. Cind ispravi cu gateala, auzi batind orologiul parohiei si se mira ca nu e decit sapte, in dorinta de a avea ragaz destul pentru a se dichisi cit mai pe indelete, se sculase prea devreme. Necunoscind arta de a potrivi de zece ori o suvita de par si de a studia efectul, Eugénie isi incrucisa bratele, se aseza la fereastra, contemplind curtea, gradina ingusta si inaltele terase, care o dominau, priveliste posomorita, dar nu lipsita de tainicele frumuseti ale singuratatii si ale naturii salbatice. Linga bucatarie era o fintina imprejmuita cu ghizduri, care avea un scripet sprijinit intr-o pripoana de fier indoit, infasurata in circei de vita-de-vie cu foi vestede si ruginite de toamna; de acolo intortocheatul butuc de vita ajungea zidul, se agata de perete, se prelungea de-a lungul casei si sfirsea pe o stiva, unde lemnele erau orinduite cu tot atita migala cum pot fi cartile unui bibliofil. Lespezile curtii capatasera acea culoare negricioasa produsa cu timpul de muschi, de ierburi si de neumblare. Zidurile groase isi aratau vesmintul verde, taiat de lungi si negre falduri, in sfirsit, cele opt trepte din fundul curtii, care duceau pina la poarta gradinii, erau darapanate si ingropate sub verdeata inalta, ca mormintul unui cavaler inhumat de vaduva sa in veacurile cruciadelor. Deasupra unui postament de pietre tocite se inaltau niste gratii de lemn pe jumatate putrede si surpate de vechime, dar printre care se incolaceau in voia lor florile agatatoare. De fiecare parte a portii pe unde se putea privi, isi inaintau crengile incilcite doi meri girbovi. Trei poteci paralele, asternute cu nisip si despartite de patrate, cu pamintul sustinut intr-o bordura de merisor, alcatuiau acea gradina care se termina in josul terasei cu un boschet de tei. La un capat, zmeura; la altul, un nuc urias, plecindu-si crengile pina peste biroul dogarului. Ziua senina si minunatul soare al toamnelor de pe tarmurile Loarei incepeau sa imprastie bruma cazuta in timpul noptii pe obiectele pitoresti, pe ziduri, pe plantele ce impodobeau gradina si curtea. Eugénie gasi un farmec cu totul nou in infatisarea acestor lucruri, care ii pareau atit de banale pina atunci. Mii de simtaminte nelamurite se nasteau in sufletul ei si cresteau acolo pe masura ce cresteau afara razele de soare. O cuprinse pina la urma acel suflu de placere vaga si inexplicabila care invaluie fiinta sufleteasca cum un nor ar invalui fiinta trupeasca. Gindurile i se acordau cu amanuntele ciudatei privelisti, si armoniile inimii se contopeau cu imnul naturii. Cind soarele atinse partea zidului pe care se revarsau florile de chica-voinicului, cu frunze dese si culori schimbatoare ca si gusa porumbeilor, Eugéniei i se paru ca raze ceresti de speranta ii lumineaza viitorul, si de atunci inainte avea sa-i placa indeosebi a privi acea latura de zid, palidele flori, clopoteii albastri si ierburile ofilite, de care se legase o amintire tot asa de gingasa ca cele din copilarie. Fosnetul fiecarei frunze cind se desprindea din ramuri vibra ca un raspuns la tainicele intrebari ale fetei, care ar fi stat acolo toata ziua, fara sa-si dea seama de trecerea ceasurilor. Apoi urmara furtunoase framintari sufletesti. Se scula de mai multe ori, se aseza in fata oglinzii si se privi ca un autor sever care-si cerceteaza opera pentru a o critica si pentru a-si gasi lui insusi cusururi. ― Nu sint destul de frumoasa pentru el! Acesta era gindul Eugéniei, gind umil si plin de suferinte. Biata fata nu era dreapta cu dinsa, dar modestia, sau mai bine zis teama e una din primele virtuti ale dragostei. Eugénie apartinea acelui soi de fete bine legate, cum se gasesc in mica burghezie, si a caror frumusete pare vulgara; dar daca semana cu Venus din Milo, formele sale ii erau innobilate de acea suavitate a simtamintului crestin, care purifica femeia si-i da o distinctie necunoscuta sculptorilor din antichitate. Avea capul mare, fruntea barbateasca, dar delicata ca a lui Jupiter de Phidias{19}, si ochii cenusii, in care toata viata ei casta se oglindea pe de-a-ntregul, revarsind o lumina scinteietoare. Trasaturile obrazului ei rotund, rumen si proaspat odinioara, erau cam ingrosate din pricina unui varsat, care fusese destul de milostiv ca sa nu lase urme, dar care atinsese catifeaua pielii, ramasa cu toate acestea inca asa de dulce si de fina, incit si pura sarutare a mamei lasa o urma invapaiata. Nasul ii era poate putin cam mare, dar se potrivea cu gura, de un rosu de miniu, ale carei buze erau pline de iubire si bunatate. Gitul, de-o rotunjime perfecta. Pieptul plin, intotdeauna pudic infasurat, atragea privirea si indemna la visari; ii lipsea, fireste, ceva din gratia care se datoreste toaletei, dar pentru cunoscatori aceasta lipsa de mladiere a taliei inalte trebuia sa insemne fara indoiala un anume farmec. Eugénie, mare si voinica, n-a-vea deci nimic din dragalasenia care place celor multi; dar era de-o frumusete din cele indeobste putin pretuite la prima vedere, pe care le patrund si de care se indragostesc numai artistii. Pictorul, care cauta printre pamin-teni imaginea de cereasca puritate a Fecioarei Maria, pictorul, care cere naturii feminine acei ochi de o smerita mindrie, intuiti de Rafael, acele linii feciorelnice, adesea datorite poate doar unui hazard al nasterii, dar pe care numai o neprihanita si crestineasca viata poate sa le pastreze ori sa le transmita; acel pictor, inamorat de un atit de rar model, ar fi gasit din prima clipa pe chipul Eugéniei acea noblete innascuta, ignorindu-se pe sine; sub fruntea ei atit de calma ar fi intrezarit o lume de iubire, si in taietura ochilor, in clipirea pleoapelor, acel divin "nu-stiu-ce si nu-stiu-cum". Trasaturile sale, conturul liniilor, pe care crispatia placerii nu le-a alterat si nu le-a ofilit niciodata, semanau cu liniile zarii, atit de dulce pierdute in luciul departatelor si linistitelor lacuri. Aceasta infatisare calma, colorata, invaluita de-o boare de lumina, ca o minunata floare ce abia s-a deschis, alina sufletul, comunica farmecul constiintei de clestar, care se oglindea in ea, si iti impunea s-o contempli. Eugénie mai era inca pe tarimul vietii unde infloresc iluziile copilariei si unde lacramioarele se culeg cu o desfatare necunoscuta mai tirziu. De aceea isi spuse, uitindu-se in oglinda, fara sa banuiasca inca ce-i iubirea: "Sint prea urita; nici n-are sa ma bage in seama.'" Apoi deschise usa odaii care dadea spre scara si ciuli urechea sa asculte ecourile casei. "Nu s-a sculat inca", gindi, auzind tusitul de dimineata al lui Nanon, care umbla incoace si incolo, maturind sala, atitind focul, legind ciinele si vorbind cu vitele din grajd. Eugénie cobori intr-o fuga la Nanon, in grajd, unde mulgea vaca. ― Nanon, buna mea Nanon, fa te rog frisca pentru cafeaua verisorului. ― Dar, domnisoara, asta ar fi trebuit s-o pregatim de ieri, spuse Nanon pornindu-se pe un ris zgomotos. Nu pot sa ma fac frisca la minut! Stii insa ca verisorul dumitale e dragalas, dragalas, tot ce se poate numi mai dragalas. Dumneata nu l-ai vazut in halatul lui de aur si matase. Eu l-am vazut. Poarta lenjerie tot asa de fina ca stiharul domnului parinte. ― Nanon, fa-ne macar o placinta. ― Si cine imi da lemne ca s-o coc, si faina, si unt? intreba Nanon, care, in calitatea sa de prim-ministru pe linga Grandet, lua adesea in ochii Eugéniei si ai maicii sale o importanta enorma. Trebuie oare sa-l furam pe domnul si stapinul nostru ca sa-l sarbatorim pe varul dumitale? Cere-i unt, cere-i faina, cere-i lemne, e doar tatal dumitale si poate ca o sa-ti dea. Iata-l coborind sa vada de ale mesei... Eugénie se strecura speriata in gradina auzind scirtiitul scarii sub pasii parintelui sau incepuse a resimti efectele acelei adinci pudori si ale acelei ascutite constiinte a fericirii noastre, care ne fac sa credem, poate pe buna dreptate, ca gindurile ne sint scrise pe frunte si ca sar in ochii tuturor. Dindu-si seama in sfirsit de recea goliciune a casei parintesti, biata fata simtea un fel de umilinta ca nu putea s-o armonizeze cu eleganta verisorului. Simtea o infocata nevoie sa faca pentru el ceva: dar ce? nu stia nimic! Sincera si naiva, se lasa purtata de natura ei serafica, fara a se impotrivi nici simtamintelor, nici impresiilor. Fusese de ajuns numai aspectul acestui verisor, pentru a trezi in ea pornirile firesti ale femeii, ce aveau sa se dezlantuie cu atit mai puternice, cu cit, ajungind la virsta de douazeci si trei de ani, se gasea in plinatatea gindirii si a dorintelor. Pentru intiia oara simti groaza stringindu-i inima la infatisarea tatalui sau, vazu in el stapinul sortii sale si se socoti vinovata fiindca nu-i putea marturisi unele ginduri. Incepu sa mearga cu pasi repezi, minunindu-se ca respira un aer parca mai curat, ca simte razele soarelui mai invioratoare si ca afla in ele o alta caldura pentru suflet, o viata noua. In vreme ce se caznea sa iscodeasca un viclesug pentru a obtine placinta cu pricina, se isca intre Nanon si Grandet una din acele gilcevi tot asa de rare intre dinsii, cum sint rindunelele iarna. Cu cheile in mina, zgirciobul venise sa cintareasca merindele de trebuinta pentru o zi. ― N-a mai ramas piine de ieri? o intreba pe Nanon. ― Nici o firimitura, domnule. Grandet lua o piine mare, rotunda, tavalita de nadejde prin faina, coapta in tiparul unui cos din acelea turtite pe care le folosesc brutarii in Anjou, si, cind se pregatea s-o taie, Nanon ii spuse: ― Azi sintem cinci, domnule. ― Ai dreptate, raspunse Grandet, dar piinea ta cintareste sase livre si o sa-ti mai ramina. De altfel, ai sa vezi ca acesti domnisori din Paris nu maninca piine de loc. ― Atunci, o sa manince frippe? intreba Nanon. In Anjou frippe e un cuvint popular insemnind tot ce se unge pe piine, incepind de la unt, frippe grosolana, pina la dulceata de piersica, cea mai aleasa dintre frippes; toti cei care in copilarie au lins frippes-ele lasind piinea,vor intelege tilcul acestei denumiri. ― Nu, raspunse Grandet, astia nu maninca nici frippe, nici piine... Sint ca niste mironosite de maritat. In sfirsit, dupa ce ordona cu toata zgircenia lista bucatelor din acea zi, mosul se indrepta spre dulapul cu poame, fara a uita, bineinteles, sa inchida usile de la camara, cind Nonon il opri, spunindu-i: ― Domnule, dati-mi nitica faina si nitel unt, ca sa fac niste placinte pentru copii... ― Nu cumva ai de gind sa pradezi casa pentru nepotu-meu? ― Nu ma gindesc la el cum nu ma gindesc la ciinele din ograda, chiar mai putin decit va ginditi dumneavoastra... Uite ca-mi dati numai sase bucati de zahar! Imi trebuie opt. ― Ce-i cu tine, Nanon? Nu te-am vazut niciodata asa. Ce ti-a venit in cap? Tu esti stapina aici? Nu-ti dau decit sase bucati de zahar. ― Ei bine, atunci cu ce sa-si indulceasca nepotul dumneavoastra cafeaua? ― Cu doua bucati, eu am sa ma lipsesc. ― Sa va lipsiti de zahar la virsta dumneavoastra? Mai bine va cumpar eu din banii mei. ― Nu te baga unde nu-ti fierbe oala! Desi pretul scazuse, zaharul era in ochii dogarului cea mai scumpa marfa, costind pentru el tot sase franci livra. Obligatia de a-l economisi, impusa sub Imperiu, devenise cel mai inradacinat obicei al lui. Toate femeile, pina si cele mai neroade, cunosc insa destule siretlicuri cind e vorba sa-si ajunga scopul. Nanon lasa balta povestea cu zaharul, ca sa poate cistiga placinta. ― Domnisoara! striga ea prin geam. Nu-i asa ca vrei placinta? ― Nu, nu, raspunse Eugénie. ― Haide, Nanon, zise Grandet, auzind glasul fetei, tine!... Deschise dulapul cu faina, ii dadu o masura si mai adauga inca vreo citeva dramuri la bucata de unt pe care o taiase inainte. ― O sa-mi trebuiasca si lemne ca s-o coc, mai aminti neinduplecata Nanon. ― Ei bine, ia cite iti trebuie! incuviinta el melancolic. Dar atunci, fa o placinta cu fructe, si cu acest prilej gateste si toata mincarea, in asa fel ca sa nu arzi focul de doua ori. ― Asta-i buna! exclama Nanon. Mai era nevoie sa mi-o spuneti? Grandet arunca spre fidelul sau ministru o privire aproape paterna. ― Domnisoara, striga bucatareasa, o sa avem placinta! Mos Grandet se intoarse incarcat de poame, umplu o farfurie si o puse pe masa din bucatarie. ― Ia priveste, domnule, rosti Nanon, ce mai cizme frumoase are nepotul dumneavoastra! Ce piele, si ce miros! Cu ce sa le lustruiesc oare? Pot sa le vacsuiesc cu crema dumneavoastra de oua? ― Nanon, ma tem ca oul vatama pielea asta! De altfel, spune-i ca habar n-ai cum sa cureti marochinul... Da, asta-i marochin; sa-si cumpere singur din Saumur chiclazurile cu care sa-si lustruiasca cizmele si sa ti le aduca. Am auzit ca s-ar pune si zahar cu frisca, pentru ca sa capete lustru mai grozav. ― Atunci, te pomenesti c-o fi o crema buna de mincare... spuse sluga ducind cizmele la nas. Vai, miroase ca apa de colonie a doamnei. Ah! ce nostima treaba. ― Nostim? bombani stapinul. Ti se pare ca e nostim sa coste cizmele mai multe parale decit face cel care le poarta? ― Domnule, voi sa afle Nanon, adresindu-se stapinului, care adusese pentru a doua oara fructe si inchisese dulapul, ce ziceti? Nu gatim macar o data sau de doua ori pe saptamina mincare cu carne, de hatirul nepotului?... ― Hm! Gateste... ― Trebuie atunci sa ma duc la macelarie. ― Nici gind; ai sa ne faci ciorba de pasare, fermierii iti vor aduce destule. Ba am sa-i spun lui Cornoiller sa ucida si citeva ciori. Din vinatul asta se face cea mai buna ciorba din lume. ― Domnule, adevarat sa fie ca ciorile maninca morti? ― Proasta mai esti, Nanon. Maninca si ele, ca si oamenii, tot ce gasesc. Noi nu traim tot din morti? Ce-s mostenirile? Cum nu mai avea de dat nici o porunca, mos Grandet isi scoase ceasornicul si, vazind ca mai era o jumatate de ceas pina la masa, isi lua palaria, se abatu sa-si sarute fata si-i spuse: ― Nu vrei sa facem o plimbare impreuna pe malul Loarei, prin finetele mele? Am acolo ceva de vazut. Eugénie se duse sa-si puna palaria de pai, cusuta si captusita cu matase trandafirie; apoi tatal si fiica coborira, pe ulita intortocheata, pina in piata. ― Unde ati pornit asa de dimineata? intreba notarul Cruchot, imitindu-l pe Grandet. ― Am de vazut ceva, raspunse mosul, ghicind la rindul lui de ce prietenul o luase cu plimbarea atit de dimineata. Cind mos Grandet se ducea sa vada ceva, notarul stia din experienta ca avea intotdeauna de cistigat si el ceva cu dinsul. Deci, il insoti. ― Hai, Cruchot! il indemna Grandet. Ca prieten ce-mi esti, vreau sa-ti dovedesc ca e o prostie sa sadesti plopi intr-un pamint bun... ― Socotesti asadar ca inseamna mai nimic cei saizeci de mii de franci, pe care i-ai incasat pentru plopii din zavoaiele de pe malul Loarei? intreba maestrul Cruchot, cascind ochii prosteste. Mare noroc ai avut!... Sa tai copacii, tocmai cind lipsea la Nantes lemnul alb, si sa-i vinzi cu treizeci de franci! Eugénie asculta fara a banui ca se apropie cea mai solemna clipa din viata sa si ca datorita notarului avea sa se pronunte asupra ei o hotarire parinteasca si suverana. Grandet ajunse la maretele pasuni de pe malurile Loarei, unde treizeci de lucratori dadeau zor cu curatatul, cu umplutul si cu nivelatul locurilor pe unde fusesera plopii odinioara. ― Maestre Cruchot, priveste cit pamint cuprinde un plop! il indemna Grandet pe notar. Jean, striga apoi unui lucrator, ma... ma... masoara cu stinjenul toa... toa... toate laturile! ― De patru ori opt picioare, raspunse lucratorul dupa ce sfirsi de masurat. ― Treizeci si doua de picioare pierdute, facu socoteala Grandet lui Cruchot. Aveam pe rindul acesta trei sute de plopi, nu? Ori trei su... su... te trei... ze... ci... si doua de picioare... min... cau... cinci su... te... picioare de fin; mai adauga de doua ori atitea margini, fac o mie cinci sute; rindurile din mijloc tot atita. Atunci sa... sa... spunem trei mii de capite de fin, ― Ei bine, incuviinta Cruchot, ca sa-i vina in ajutor prietenului, trei mii de capite din finul acesta fac circa o mie opt sute de franci. ― Zi... zi... doua mii, ca nu trebuie sa uiti cele trei sau patru sute de franci pentru otava. Ei bine, fa so... co... tea... la... cit dau doua mii de franci pe... pe... an timp de patruzeci de ani cu do... do... binzile... compuse... pe care le cunosti. ― Cam la o suta de mii de franci, spuse notarul. ― Asa zic si eu. Asta n-ar face decit o suta de mii de franci. Ei bine, adauga podgoreanul fara a se mai bilbii, doua mii cinci sute de plopi de patruzeci de ani n-o sa-mi dea nici saptezeci si cinci de mii de franci, inseamna o paguba. Iata la ce m-am gindit, rosti Grandet, tare pe aritmetica lui Jean, adauga el in chip de con-cluzie, astupi toate gropile, in afara de cele dinspre Loara, unde ai sa sadesti plopii cumparati de mine. Saditi in apropierea apei, isi vor trage hrana de pe spinarea statului, continua apoi intorcindu-se spre Cruchot si facind sa tresalte negul de pe nas intr-o usoara miscare, care pretuia cit cel mai ironic zimbet. ― Nici vorba; plopii trebuie saditi pe locurile slabe! recunoscu Cruchot, uluit de socotelile lui Grandet. ― Mda, draga domnule, raspunse sarcastic dogarul. Eugénie, care admira minunata priveliste a Loarei, fara a asculta calculele parintelui sau, atinti deodata urechea la auzul celor spuse de Cruchot: ― Ei, ti-ai adus si un ginere de la Paris, in tot Saumurul nu se mai vorbeste decit de nepotul dumitale. In curind voi avea de facut un act de casatorie, nu-i asa, mos Grandet? ― Ai... ai ie... iesit asa de di... dimineata ca sa... sa-mi spui una ca asta? replica Grandet, insotindu-si aceasta zeflemea de o noua tresaltare a negului de pe nas. Ei bine, draga... voi fi sincer si-ti voi spune ceea ce vrei... vrei sa... sa stii. Mi-as arunca mai lesne fa... fata in Loara, decit s-o... s-o... dau va... varului sau; poti s-o... s-o spui tu... tuturor. Dar nu, lasa-i mai bi... bine sa... sa tra... trancaneasca. Acest raspuns o facu pe Eugénie sa vada negru inaintea ochilor, indepartatele sperante, cite abia incepusera sa se infiripe in inima ei, deodata au inflorit, au crescut si au alcatuit un manunchi de flori, pe care in aceeasi clipa le vazu smulse si aruncate la pamint. Din ajun se atasase de Charles cu toate mrejele fericirii, care unesc sufletele; de azi inainte, suferinta avea sa le intareasca intr-alt fel. Nu e scris oare in nobilul destin al femeii sa fie mai incercata de napasta mizeriilor, decit de splendorile fericirii? Cum de se stinsese in inima tatalui sau simtamintul parintesc? De ce crima se facuse oare vinovat Charles? Misterioase intrebari! Dragostea ei nascinda ― atit de adinca taina ― se si invaluia in enigme. Se intoarse, abia tinindu-se pe picioare, si, ajungind in vechea strada intunecoasa, asa de vesela indeobste pentru ea, o gasi acum mohorita si sorbi melancolia impregnata aici de atita amar de timp. Nici unul din invatamintele dragostei n-o cruta. La citiva pasi de casa, o lua inaintea tatalui sau si-l astepta in poarta, dupa ce batuse. Grandet, care vazuse in mina notarului o gazeta, il intreba: ― La cit s-au ridicat fondurile? ― Nu vrei sa ma asculti, Grandet! raspunse Cruchot. Cumpara repede, mai e inca de cistigat douazeci la suta in doi ani, in afara de dobinzile excelente, cinci mii de livre venit la optzeci de mii de franci. Fondurile sint la optzeci de franci si cincizeci de centime. ― Vom vedea, spuse Grandet mingiindu-si barbia. ― Dumnezeule! exclama notarul, deschizind gazeta. ― Dar ce-i? striga Grandet in clipa in care Cruchot ii puse gazeta sub ochi, spunindu-i: "Citeste articolul asta". "Domnul Grandet, unul din cei mai stimati negutatori din Paris, si-a zburat creierii ieri, dupa obisnuita sa aparitie la Bursa, isi trimisese demisia presedintelui Camerei, dindu-si totodata demisia si din functia de judecator al Tribunalului de Comert. Falimentele domnilor Roguin, agentul sau de schimb, si Louchet, notarul sau, l-au ruinat. Consideratia de care se bucura domnul Grandet si creditul sau erau, cu toate astea, asa de mari, incit, fara indoiala, ar fi fost sprijinit pe piata Parisului. Pacat ca acest om cinstit s-a lasat rapus sub impresia primului moment de deznadejde" etc. ― Stiam! spuse batrinul podgorean catre notar. Aceasta vorba il inmarmuri pe maestrul Cruchot, care, cu toata nepasarea-i de notar, simti fiori in tot trupul la gindul ca, poate, Grandet din Paris ceruse zadarnic milioanele lui Grandet din Saumur. ― Si fiul lui, atit de vesel aseara?... ― Nu stie inca nimic, raspunse Grandet cu acelasi calm. ― La revedere, domnule Grandet! zise Cruchot, care intelesese totul, si o lua la picior sa-l linisteasca pe presedintele Bonfons. La intoarcere, Grandet gasi masa pusa. Doamna Grandet, de gitul careia se agatase Eugénie, ca s-o sarute ca aprinsa zvicnire de inima ce ne-o pricinuieste o durere ascunsa, statea pe scaunul sau si isi croseta mineci pentru iarna. ― Puteti sa va asezati la masa, zise Nanon, coborind cite patru trepte deodata, baiatul doarme ca un ingeras! Cit de dragut e asa, cu ochii inchisi. Am intrat, l-am strigat. Nici gind. ― Lasa-l sa doarma, spuse Grandet. Oricit de tirziu s-ar scula, tot va fi destul de devreme ca sa afle vestile proaste. ― Ce este? intreba Eugénie, punindu-si in cafea doua bucatele mici de zahar, cintarind te miri ce si mai nimic, pe care mosneagul le taia singur cind n-avea ce face, ca sa-si treaca timpul. Doamna Grandet, care nu indraznise sa puna aceeasi, intrebare, se uita spre sot. ― Tatal lui si-a zburat creierii. ― Unchiul?... zise Eugénie. ― Sarmanul baiat, striga doamna Grandet. ― Da, sarman, nu mai are nici un gologan. ― Ah, si doarme, parca ar fi regele pamintului, spuse Nanon cu glas induiosat. Eugénie inceta sa mai manince. Inima i se strinse, cum se stringe orice inima cind pentru intiia oara mila fata de nenorocirea celui pe care-l iubeste inunda intreaga fiinta a unei femei. Tinara fata incepu sa plinga. ― Nici nu ti-ai cunoscut unchiul, de ce plingi? o dojeni zgircitul, aruncindu-i una din acele priviri de tigru flamind, pe care le arunca fara indoiala gramezilor sale de aur. ― Dar, domnule, indrazni sluga, cui nu i s-ar rupe inima de mila pentru acest biet tinerel, care doarme bustean, fara sa-si banuiasca soarta? ― Nu te-am intrebat, Nanon! Tine-ti gura! Eugénie invata in clipa aceea ca orice femeie care iubeste trebuie s-ascunda ce simte. Asa ca nu raspunse. ― Nadajduiesc ca pina ce ma intorc n-o sa-i spuneti nimic, doamna Grandet, spuse batrinul in continuare. Sint nevoit sa ma duc pentru a pune sa se alinieze santul pasunilor de linga drum. Am sa fiu indarat la amiaza si atunci voi sta de vorba cu nepotul despre afacerile sale. Cit despre tine, domnisoara Eugénie, daca plingi cumva pentru filfizonul asta, apoi ai nimerit-o rau, copilo! Are sa se care valvirtej in Indii. N-ai sa-l mai vezi... Isi lua manusile de pe marginea palariei si le puse cu netulburatul lui calm dintotdeauna, le potrivi bine in-desindu-si palmele cu degetele rasfirate una intr-alta si pleca. ― Ah! mama, ma inabus! gemu Eugénie, cind ramase numai cu maica-sa. Niciodata n-am suferit atita. Doamna Grandet, vazindu-si fata ingalbenind, deschise fereastra si o sili sa respire aerul inviorator. ― Mi-e mai bine, sopti Eugénie dupa o clipa. Asemenea emotie nervoasa, la o fire pina atunci in aparenta linistita si rece, o misca pe doamna Grandet, care se uita la copila cu acea intuitie intelegatoare a mamelor pline de duiosie ― si ghici totul. La drept vorbind, viata faimoaselor surori unguroaice, lipite una de alta printr-o eroare a naturii, nu era mai strins legata decit aceea a Eugéniei si a mamei sale, aflindu-se vesnic impreuna la acelasi pervaz al ferestrei, impreuna la biserica, dormind impreuna, respirind acelasi aer. ― Biata mea copila! ingina doamna Grandet, prinzind capul Eugéniei ca sa-l rezeme de pieptul ei. La aceste cuvinte, fata isi ridica capul si o intreba din ochi, cautind sa-i patrunda in ascunzisul gindurilor, apoi ii spuse: ― De ce sa-l trimita in Indii? Daca e asa de nenorocit, nu trebuie oare sa ramina linga noi? Nu-i ruda noastra cea mai apropiata? ― Da, copila, asa ar fi cel mai firesc;dar tata o fi avind motivele sale, trebuie sa le respectam. Mama si fiica se asezara in tacere, una pe jiltul ridicat, alta pe scaunel, si amindoua incepura sa lucreze. Patrunsa de recunostinta pentru nespusa intelegere pe care i-o dovedise blinda-i mama, Eugénie ii saruta miinile, murmurind: ― Cit esti de buna, mama draga. Cuvintele acestea inseninara imbatrinitul obraz matern, ofilit de indelungatele ei suferinte. ― Il gasesti bine? intreba Eugénie. Doamna Grandet nu raspunse decit printr-un suris; apoi, dupa o clipa de tacere, rosti incet: ― Nu cumva il si iubesti? Ar fi rau. ― Rau, relua Eugénie, de ce rau? Iti place tie, ii place lui Nanon, de ce nu mi-ar placea si mie? Mama, hai sa asezam masa pentru dinsul. Si arunca lucrul; mama facu la fel, spunindu-i: ― Esti nebuna! Dar gasi indreptatita nebunia aceasta a fetei, impartasind-o. Eugénie o striga pe Nanon. ― Ce mai vrei, domnisoara? ― Nanon, ai frisca pentru prinz? ― Ah, pentru prinz, da, raspunse batrina servitoare. ― Ei bine, da-i o cafea mai tare, am auzit de la domnul des Grassins ca la Paris cafeaua se face foarte tare. Pune-i mai multa. ― Si de unde s-o iau? ― Cumpara. ― Si daca ma intilnesc cu domnul? ― E la finetele lui. ― Fug. Dar domnul Fessard, bacanul, m-a si intrebat daca n-au descalecat cumva la noi cei trei magi, cind mi-a vindut luminarea. Tot orasul o sa afle de risipa care ne-a apucat. ― Daca tatine-tau baga de seama ceva, se cutremura doamna Grandet, e in stare sa ne bata. ― N-are decit! Ne va bate, si noi vom suporta loviturile in genunchi. Doamna Grandet isi ridica ochii spre cer drept raspuns. Nanon isi puse boneta si iesi. Eugénie scoase o fata de masa curata, se duse sa coboare din pod niste struguri, pe care in toamna, amuzindu-se, ii insirase pe sfori, pasi usor de-a lungul coridorului, ca sa nu-si trezeasca verisorul, si nu s-a putut stapini sa nu asculte la usa rasuflarea strecurata printre buzele lui in rastimpuri egale. "Nefericirea vegheaza plecata deasupra lui, in timp ce el doarme", gindi ea. Alese cele mai verzi foi de vita, aranja cochet strugurii ca cel mai iscusit sufragiu si depuse triumfal farfuria pe masa. Sterpeli din bucatarie citeva din perele numarate de taica-sau si le aseza in forma de piramida printre foi. Se ducea, venea, alerga, salta. Ar fi fost in stare sa dea iama prin toata casa; dar toate cheile erau la batrin. Nanon se intoarse cu doua oua proaspete. Cind zari ouale, Eugénie aproape sa-i sara de git. 